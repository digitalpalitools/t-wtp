<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/5"&gt;5 Pañcamapaṇṇāsaka&lt;/a&gt; » &lt;a href="/tipitaka/15A4/5/5.1"&gt;5.1 Sappurisavagga&lt;/a&gt;&lt;/div&gt;&lt;div class="i"&gt;5.1.7 Paṭhamapāpadhammasutta&lt;/div&gt;&lt;div class=h&gt;Pañcamapaṇṇāsaka&lt;/div&gt;&lt;div class=h&gt;Sappurisavagga&lt;/div&gt;&lt;div class=h&gt;Paṭhamapāpadhammasutta&lt;/div&gt;&lt;div class="q" id="p_15A4_1346"&gt; &lt;div class="divNumber"&gt;207.&lt;/div&gt; &lt;div class="p"&gt;&lt;span class="pN"&gt;1346&lt;/span&gt;“Pāpañca vo, bhikkhave, desessāmi, pāpena pāpatarañca; kalyāṇañca, kalyāṇena kalyāṇatarañca. Taṃ suṇātha…pe… . &lt;/div&gt;&lt;/div&gt;&lt;div class="q" id="p_15A4_1347"&gt; &lt;div class="p"&gt;&lt;span class="pN"&gt;1347&lt;/span&gt;Katamo ca, bhikkhave, pāpo? Idha, bhikkhave, ekacco pāṇātipātī hoti…pe…  micchādiṭṭhiko hoti. Ayaṃ vuccati, bhikkhave, pāpo. &lt;/div&gt;&lt;/div&gt;&lt;div class="q" id="p_15A4_1348"&gt; &lt;div class="p"&gt;&lt;span class="pN"&gt;1348&lt;/span&gt;Katamo ca, bhikkhave, pāpena pāpataro? Idha, bhikkhave, ekacco attanā ca pāṇātipātī hoti, parañca pāṇātipāte samādapeti…pe…  attanā ca micchādiṭṭhiko hoti, parañca micchādiṭṭhiyā samādapeti. Ayaṃ vuccati, bhikkhave, pāpena pāpataro. &lt;/div&gt;&lt;/div&gt;&lt;div class="q" id="p_15A4_1349"&gt; &lt;div class="p"&gt;&lt;span class="pN"&gt;1349&lt;/span&gt;Katamo ca, bhikkhave, kalyāṇo? Idha, bhikkhave, ekacco pāṇātipātā paṭivirato hoti…pe…  sammādiṭṭhiko hoti. Ayaṃ vuccati, bhikkhave, kalyāṇo. &lt;/div&gt;&lt;/div&gt;&lt;div class="q" id="p_15A4_1350"&gt; &lt;div class="p"&gt;&lt;span class="pN"&gt;1350&lt;/span&gt;“Katamo ca, bhikkhave, kalyāṇena kalyāṇataro? Idha, bhikkhave, ekacco attanā ca pāṇātipātā paṭivirato hoti, parañca pāṇātipātā veramaṇiyā samādapeti…pe…  attanā ca sammādiṭṭhiko hoti, parañca sammādiṭṭhiyā samādapeti. Ayaṃ vuccati, bhikkhave, kalyāṇena kalyāṇataro”ti. &lt;/div&gt;&lt;/div&gt;&lt;div class="CENTER" id="p_15A4_1351"&gt;&lt;span class="pN"&gt;1351&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275728" title="Go to previous page"&gt;&amp;lt;&amp;lt; 5.1.6 Dasamaggasutta&lt;/a&gt;&lt;a href="javascript:void(0)" onclick="upP()" id="upL" name="273132" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275730" title="Go to next page"&gt;5.1.8 Dutiyapāpadhammasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
