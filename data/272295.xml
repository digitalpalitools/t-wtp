<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/8"&gt;8 Mahāsīhanādasutta&lt;/a&gt;&lt;/div&gt;&lt;div class="i"&gt;8.1 Samanuyuñjāpanakathā&lt;/div&gt;&lt;div class=h&gt;Mahāsīhanādasutta&lt;/div&gt;&lt;div class=h&gt;Samanuyuñjāpanakathā&lt;/div&gt;&lt;div class="q" id="p_6D_635"&gt; &lt;div class="divNumber"&gt;385.&lt;/div&gt; &lt;div class="p"&gt;&lt;span class="pN"&gt;635&lt;/span&gt;Tyāhaṃ upasaṅkamitvā evaṃ vadāmi—  ‘yesu no, āvuso, ṭhānesu na sameti, tiṭṭhantu tāni ṭhānāni. Yesu ṭhānesu sameti, tattha viññū samanuyuñjantaṃ samanugāhantaṃ samanubhāsantaṃ satthārā vā satthāraṃ saṃghena vā saṃghaṃ—  &lt;span class="smallFont"&gt;“&lt;/span&gt;ye imesaṃ bhavataṃ dhammā akusalā akusalasaṅkhātā, sāvajjā sāvajjasaṅkhātā, asevitabbā asevitabbasaṅkhātā, na alamariyā na alamariyasaṅkhātā, kaṇhā kaṇhasaṅkhātā. Ko ime dhamme anavasesaṃ pahāya vattati, samaṇo vā gotamo, pare vā pana bhonto gaṇācariyā&lt;span class="smallFont"&gt;”&lt;/span&gt;ti? &lt;/div&gt;&lt;/div&gt;&lt;div class="q" id="p_6D_636"&gt; &lt;div class="divNumber"&gt;386.&lt;/div&gt; &lt;div class="p"&gt;&lt;span class="pN"&gt;636&lt;/span&gt;Ṭhānaṃ kho panetaṃ, kassapa, vijjati, yaṃ viññū samanuyuñjantā samanugāhantā samanubhāsantā evaṃ vadeyyuṃ—  ‘ye imesaṃ bhavataṃ dhammā akusalā akusalasaṅkhātā, sāvajjā sāvajjasaṅkhātā, asevitabbā asevitabbasaṅkhātā, na alamariyā na alamariyasaṅkhātā, kaṇhā kaṇhasaṅkhātā. Samaṇo gotamo ime dhamme anavasesaṃ pahāya vattati, yaṃ vā pana bhonto pare gaṇācariyā’ti. Itiha, kassapa, viññū samanuyuñjantā samanugāhantā samanubhāsantā amheva tattha yebhuyyena pasaṃseyyuṃ. &lt;/div&gt;&lt;/div&gt;&lt;div class="q" id="p_6D_637"&gt; &lt;div class="divNumber"&gt;387.&lt;/div&gt; &lt;div class="p"&gt;&lt;span class="pN"&gt;637&lt;/span&gt;Aparampi no, kassapa, viññū samanuyuñjantaṃ samanugāhantaṃ samanubhāsantaṃ satthārā vā satthāraṃ saṃghena vā saṃghaṃ—  ‘ye imesaṃ bhavataṃ dhammā kusalā kusalasaṅkhātā, anavajjā anavajjasaṅkhātā, sevitabbā sevitabbasaṅkhātā, alamariyā alamariyasaṅkhātā, sukkā sukkasaṅkhātā. Ko ime dhamme anavasesaṃ samādāya vattati, samaṇo vā gotamo, pare vā pana bhonto gaṇācariyā’ti? &lt;/div&gt;&lt;/div&gt;&lt;div class="q" id="p_6D_638"&gt; &lt;div class="divNumber"&gt;388.&lt;/div&gt; &lt;div class="p"&gt;&lt;span class="pN"&gt;638&lt;/span&gt;Ṭhānaṃ kho panetaṃ, kassapa, vijjati, yaṃ viññū samanuyuñjantā samanugāhantā samanubhāsantā evaṃ vadeyyuṃ—  ‘ye imesaṃ bhavataṃ dhammā kusalā kusalasaṅkhātā, anavajjā anavajjasaṅkhātā, sevitabbā sevitabbasaṅkhātā, alamariyā alamariyasaṅkhātā, sukkā sukkasaṅkhātā. Samaṇo gotamo ime dhamme anavasesaṃ samādāya vattati, yaṃ vā pana bhonto pare gaṇācariyā’ti. Itiha, kassapa, viññū samanuyuñjantā samanugāhantā samanubhāsantā amheva tattha yebhuyyena pasaṃseyyuṃ. &lt;/div&gt;&lt;/div&gt;&lt;div class="q" id="p_6D_639"&gt; &lt;div class="divNumber"&gt;389.&lt;/div&gt; &lt;div class="p"&gt;&lt;span class="pN"&gt;639&lt;/span&gt;Aparampi no, kassapa, viññū samanuyuñjantaṃ samanugāhantaṃ samanubhāsantaṃ satthārā vā satthāraṃ saṃghena vā saṃghaṃ—  ‘ye imesaṃ bhavataṃ dhammā akusalā akusalasaṅkhātā, sāvajjā sāvajjasaṅkhātā, asevitabbā asevitabbasaṅkhātā, na alamariyā na alamariyasaṅkhātā, kaṇhā kaṇhasaṅkhātā. Ko ime dhamme anavasesaṃ pahāya vattati, gotamasāvakasaṃgho vā, pare vā pana bhonto gaṇācariyasāvakasaṃghā’ti? &lt;/div&gt;&lt;/div&gt;&lt;div class="q" id="p_6D_640"&gt; &lt;div class="divNumber"&gt;390.&lt;/div&gt; &lt;div class="p"&gt;&lt;span class="pN"&gt;640&lt;/span&gt;Ṭhānaṃ kho panetaṃ, kassapa, vijjati, yaṃ viññū samanuyuñjantā samanugāhantā samanubhāsantā evaṃ vadeyyuṃ—  ‘ye imesaṃ bhavataṃ dhammā akusalā akusalasaṅkhātā, sāvajjā sāvajjasaṅkhātā, asevitabbā asevitabbasaṅkhātā, na alamariyā na alamariyasaṅkhātā, kaṇhā kaṇhasaṅkhātā. Gotamasāvakasaṃgho ime dhamme anavasesaṃ pahāya vattati, yaṃ vā pana bhonto pare gaṇācariyasāvakasaṃghā’ti. Itiha, kassapa, viññū samanuyuñjantā samanugāhantā samanubhāsantā amheva tattha yebhuyyena pasaṃseyyuṃ. &lt;/div&gt;&lt;/div&gt;&lt;div class="q" id="p_6D_641"&gt; &lt;div class="divNumber"&gt;391.&lt;/div&gt; &lt;div class="p"&gt;&lt;span class="pN"&gt;641&lt;/span&gt;Aparampi no, kassapa, viññū samanuyuñjantaṃ samanugāhantaṃ samanubhāsantaṃ satthārā vā satthāraṃ saṃghena vā saṃghaṃ. ‘Ye imesaṃ bhavataṃ dhammā kusalā kusalasaṅkhātā, anavajjā anavajjasaṅkhātā, sevitabbā sevitabbasaṅkhātā, alamariyā alamariyasaṅkhātā, sukkā sukkasaṅkhātā. Ko ime dhamme anavasesaṃ samādāya vattati, gotamasāvakasaṃgho vā, pare vā pana bhonto gaṇācariyasāvakasaṃghā’ti? &lt;/div&gt;&lt;/div&gt;&lt;div class="q" id="p_6D_642"&gt; &lt;div class="divNumber"&gt;392.&lt;/div&gt; &lt;div class="p"&gt;&lt;span class="pN"&gt;642&lt;/span&gt;Ṭhānaṃ kho panetaṃ, kassapa, vijjati, yaṃ viññū samanuyuñjantā samanugāhantā samanubhāsantā evaṃ vadeyyuṃ—  ‘ye imesaṃ bhavataṃ dhammā kusalā kusalasaṅkhātā, anavajjā anavajjasaṅkhātā, sevitabbā sevitabbasaṅkhātā, alamariyā alamariyasaṅkhātā, sukkā sukkasaṅkhātā. Gotamasāvakasaṃgho ime dhamme anavasesaṃ samādāya vattati, yaṃ vā pana bhonto pare gaṇācariyasāvakasaṃghā’ti. Itiha, kassapa, viññū samanuyuñjantā samanugāhantā samanubhāsantā amheva tattha yebhuyyena pasaṃseyyuṃ. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272294" title="Go to previous page"&gt;&amp;lt;&amp;lt; Acelakassapavatthu&lt;/a&gt;&lt;a href="javascript:void(0)" onclick="upP()" id="upL" name="271653" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272296" title="Go to next page"&gt;8.2 Ariyaaṭṭhaṅgikamagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
