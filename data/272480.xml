<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/7"&gt;7 Lakkhaṇasutta&lt;/a&gt;&lt;/div&gt;&lt;div class="i"&gt;7.3--5 Āyatapaṇhitāditilakkhaṇaṃ&lt;/div&gt;&lt;div class=h&gt;Lakkhaṇasutta&lt;/div&gt;&lt;div class="q" id="h_8D_425"&gt; &lt;h2 class="paliSectionName"&gt;&lt;span class="pN"&gt;425&lt;/span&gt;Āyatapaṇhitāditilakkhaṇaṃ &lt;/h2&gt;&lt;/div&gt;&lt;div class="q" id="p_8D_426"&gt; &lt;div class="divNumber"&gt;206.&lt;/div&gt; &lt;div class="p"&gt;&lt;span class="pN"&gt;426&lt;/span&gt;“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno pāṇātipātaṃ pahāya pāṇātipātā paṭivirato ahosi nihitadaṇḍo nihitasattho lajjī dayāpanno, sabbapāṇabhūtahitānukampī vihāsi. So tassa kammassa kaṭattā upacitattā ussannattā vipulattā…pe…  so tato cuto itthattaṃ āgato samāno imāni tīṇi mahāpurisalakkhaṇāni paṭilabhati. Āyatapaṇhi ca hoti, dīghaṅguli ca brahmujugatto ca. &lt;/div&gt;&lt;/div&gt;&lt;div class="q" id="p_8D_427"&gt; &lt;div class="p"&gt;&lt;span class="pN"&gt;427&lt;/span&gt;So tehi lakkhaṇehi samannāgato sace agāraṃ ajjhāvasati, rājā hoti cakkavattī…pe…  rājā samāno kiṃ labhati? Dīghāyuko hoti ciraṭṭhitiko, dīghamāyuṃ pāleti, na sakkā hoti antarā jīvitā voropetuṃ kenaci manussabhūtena paccatthikena paccāmittena. Rājā samāno idaṃ labhati…pe…  buddho samāno kiṃ labhati? Dīghāyuko hoti ciraṭṭhitiko, dīghamāyuṃ pāleti, na sakkā hoti antarā jīvitā voropetuṃ paccatthikehi paccāmittehi samaṇena vā brāhmaṇena vā devena vā mārena vā brahmunā vā kenaci vā lokasmiṃ. Buddho samāno idaṃ labhati”. Etamatthaṃ bhagavā avoca. &lt;/div&gt;&lt;/div&gt;&lt;div class="q" id="p_8D_428"&gt; &lt;div class="divNumber"&gt;207.&lt;/div&gt; &lt;div class="p"&gt;&lt;span class="pN"&gt;428&lt;/span&gt;Tatthetaṃ vuccati—  &lt;/div&gt;&lt;/div&gt;&lt;div class="q" id="p_8D_429"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;429&lt;/div&gt; &lt;div class="G"&gt;“Māraṇavadhabhayattano viditvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paṭivirato paraṃ māraṇāyahosi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tena sucaritena saggamagamā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sukataphalavipākamanubhosi.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_430"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;430&lt;/div&gt; &lt;div class="G"&gt;Caviya punaridhāgato samāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paṭilabhati idha tīṇi lakkhaṇāni;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhavati vipuladīghapāsaṇhiko,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Brahmāva suju subho sujātagatto.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_431"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;431&lt;/div&gt; &lt;div class="G"&gt;Subhujo susu susaṇṭhito sujāto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mudutalunaṅguliyassa honti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dīghā tībhi purisavaraggalakkhaṇehi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cirayapanāya kumāramādisanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_432"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;432&lt;/div&gt; &lt;div class="G"&gt;Bhavati yadi gihī ciraṃ yapeti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cirataraṃ pabbajati yadi tato hi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yāpayati ca vasiddhibhāvanāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Iti dīghāyukatāya taṃ nimittan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272479" title="Go to previous page"&gt;&amp;lt;&amp;lt; 7.2 Pādatalacakkalakkhaṇaṃ&lt;/a&gt;&lt;a href="javascript:void(0)" onclick="upP()" id="upL" name="271675" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272481" title="Go to next page"&gt;7.6 Sattussadatālakkhaṇaṃ &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
