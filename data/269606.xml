<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/27Ne"&gt;27Ne Nettipāḷi&lt;/a&gt; » &lt;a href="/tipitaka/27Ne/4"&gt;4 Paṭiniddesavāra&lt;/a&gt; » &lt;a href="/tipitaka/27Ne/4/4.2"&gt;4.2 Sampāta&lt;/a&gt;&lt;/div&gt;&lt;div class="i"&gt;4.2.12 Otaraṇahārasampāta&lt;/div&gt;&lt;div class=h&gt;Paṭiniddesavāra&lt;/div&gt;&lt;div class=h&gt;Sampāta&lt;/div&gt;&lt;div class=h&gt;Otaraṇahārasampāta&lt;/div&gt;&lt;div class="q" id="p_27Ne_524"&gt; &lt;div class="divNumber"&gt;74.&lt;/div&gt; &lt;div class="p"&gt;&lt;span class="pN"&gt;524&lt;/span&gt;Tattha katamo otaraṇo hārasampāto? &lt;/div&gt;&lt;/div&gt;&lt;div class="q" id="p_27Ne_525"&gt; &lt;div class="p"&gt;&lt;span class="pN"&gt;525&lt;/span&gt;“Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassa, sammāsaṅkappagocaro”. “Sammādiṭṭhipurekkhāro”ti sammādiṭṭhiyā gahitāya gahitāni bhavanti pañcindriyāni, ayaṃ indriyehi otaraṇā. &lt;/div&gt;&lt;/div&gt;&lt;div class="q" id="p_27Ne_526"&gt; &lt;div class="p"&gt;&lt;span class="pN"&gt;526&lt;/span&gt;Tāniyeva indriyāni vijjā, vijjuppādā avijjānirodho, avijjānirodhā saṅkhāranirodho, saṅkhāranirodhā viññāṇanirodho, evaṃ sabbaṃ, ayaṃ paṭiccasamuppādena otaraṇā. &lt;/div&gt;&lt;/div&gt;&lt;div class="q" id="p_27Ne_527"&gt; &lt;div class="p"&gt;&lt;span class="pN"&gt;527&lt;/span&gt;Tāniyeva pañcindriyāni tīhi khandhehi saṅgahitāni—  sīlakkhandhena samādhikkhandhena paññākkhandhena. Ayaṃ khandhehi otaraṇā. &lt;/div&gt;&lt;/div&gt;&lt;div class="q" id="p_27Ne_528"&gt; &lt;div class="p"&gt;&lt;span class="pN"&gt;528&lt;/span&gt;Tāni yeva pañcindriyāni saṅkhārapariyāpannāni. Ye saṅkhārā anāsavā no ca bhavaṅgā, te saṅkhārā dhammadhātusaṅgahitā, ayaṃ dhātūhi otaraṇā. &lt;/div&gt;&lt;/div&gt;&lt;div class="q" id="p_27Ne_529"&gt; &lt;div class="p"&gt;&lt;span class="pN"&gt;529&lt;/span&gt;Sā dhammadhātu dhammāyatanapariyāpannā, yaṃ āyatanaṃ anāsavaṃ no ca bhavaṅgaṃ, ayaṃ āyatanehi otaraṇā. &lt;/div&gt;&lt;/div&gt;&lt;div class="CENTER" id="p_27Ne_530"&gt;&lt;span class="pN"&gt;530&lt;/span&gt;Niyutto otaraṇo hārasampāto.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269605" title="Go to previous page"&gt;&amp;lt;&amp;lt; 4.2.11 Paññattihārasampāta&lt;/a&gt;&lt;a href="javascript:void(0)" onclick="upP()" id="upL" name="267861" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269607" title="Go to next page"&gt;4.2.13 Sodhanahārasampāta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
