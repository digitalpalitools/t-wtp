<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/1"&gt;1 Mahāvibhaṅga&lt;/a&gt; » &lt;a href="/tipitaka/2V/1/1.5"&gt;1.5 Pācittiyakaṇḍa&lt;/a&gt; » &lt;a href="/tipitaka/2V/1/1.5/1.5.6"&gt;1.5.6 Surāpānavagga&lt;/a&gt;&lt;/div&gt;&lt;div class="i"&gt;1.5.6.4 Anādariyasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Surāpānavagga&lt;/div&gt;&lt;div class=h&gt;Anādariyasikkhāpada&lt;/div&gt;&lt;div class="q" id="p_2V_1046"&gt;&lt;div class="divNumber"&gt;340.&lt;/div&gt;&lt;div class="p"&gt;&lt;span class="pN"&gt;1046&lt;/span&gt;Tena samayena buddho bhagavā kosambiyaṃ viharati ghositārāme. Tena kho pana samayena āyasmā channo anācāraṃ ācarati. Bhikkhū evamāhaṃsu—  “māvuso channa, evarūpaṃ akāsi. Netaṃ kappatī”ti. So anādariyaṃ paṭicca karotiyeva.&lt;/div&gt;&lt;/div&gt;&lt;div class="q" id="p_2V_1047"&gt;&lt;div class="p"&gt;&lt;span class="pN"&gt;1047&lt;/span&gt;Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā channo anādariyaṃ karissatī”ti…pe…  “saccaṃ kira tvaṃ, channa, anādariyaṃ karosī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ, moghapurisa, anādariyaṃ karissasi. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_2V_1048"&gt;&lt;div class="divNumber"&gt;341.&lt;/div&gt;&lt;div class="p"&gt;&lt;span class="pN"&gt;1048&lt;/span&gt;&lt;span class="bold"&gt;“Anādariye pācittiyan”&lt;/span&gt;ti. (&lt;span class="italic"&gt;54&lt;/span&gt;:&lt;span class="bold"&gt;103&lt;/span&gt;)&lt;/div&gt;&lt;/div&gt;&lt;div class="q" id="p_2V_1049"&gt;&lt;div class="divNumber"&gt;342.&lt;/div&gt;&lt;div class="p"&gt;&lt;span class="pN"&gt;1049&lt;/span&gt;&lt;span class="bold"&gt;Anādariyaṃ&lt;/span&gt; nāma dve anādariyāni—  puggalānādariyañca dhammānādariyañca.&lt;/div&gt;&lt;/div&gt;&lt;div class="q" id="p_2V_1050"&gt;&lt;div class="p"&gt;&lt;span class="pN"&gt;1050&lt;/span&gt;&lt;span class="bold"&gt;Puggalānādariyaṃ&lt;/span&gt; nāma upasampannena paññattena vuccamāno—  “ayaṃ ukkhittako vā vambhito vā garahito vā, imassa vacanaṃ akataṃ bhavissatī”ti anādariyaṃ karoti, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1051"&gt;&lt;div class="p"&gt;&lt;span class="pN"&gt;1051&lt;/span&gt;&lt;span class="bold"&gt;Dhammānādariyaṃ&lt;/span&gt; nāma upasampannena paññattena vuccamāno—  “kathāyaṃ nasseyya vā vinasseyya vā antaradhāyeyya vā”, taṃ vā na sikkhitukāmo anādariyaṃ karoti, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1052"&gt;&lt;div class="divNumber"&gt;343.&lt;/div&gt;&lt;div class="p"&gt;&lt;span class="pN"&gt;1052&lt;/span&gt;Upasampanne upasampannasaññī anādariyaṃ karoti, āpatti pācittiyassa. Upasampanne vematiko anādariyaṃ karoti, āpatti pācittiyassa. Upasampanne anupasampannasaññī anādariyaṃ karoti, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1053"&gt;&lt;div class="p"&gt;&lt;span class="pN"&gt;1053&lt;/span&gt;Apaññattena vuccamāno—  “idaṃ na sallekhāya na dhutatthāya na pāsādikatāya na apacayāya na vīriyārambhāya saṃvattatī”ti anādariyaṃ karoti, āpatti dukkaṭassa. Anupasampannena paññattena vā apaññattena vā vuccamāno—  “idaṃ na sallekhāya na dhutatthāya na pāsādikatāya na apacayāya na vīriyārambhāya saṃvattatī”ti anādariyaṃ karoti, āpatti dukkaṭassa.&lt;/div&gt;&lt;/div&gt;&lt;div class="q" id="p_2V_1054"&gt;&lt;div class="p"&gt;&lt;span class="pN"&gt;1054&lt;/span&gt;Anupasampanne upasampannasaññī āpatti dukkaṭassa. Anupasampanne vematiko, āpatti dukkaṭassa. Anupasampanne anupasampannasaññī, āpatti dukkaṭassa.&lt;/div&gt;&lt;/div&gt;&lt;div class="q" id="p_2V_1055"&gt;&lt;div class="divNumber"&gt;344.&lt;/div&gt;&lt;div class="p"&gt;&lt;span class="pN"&gt;1055&lt;/span&gt;Anāpatti—  “evaṃ amhākaṃ ācariyānaṃ uggaho paripucchā”ti bhaṇati, ummattakassa, ādikammikassāti.&lt;/div&gt;&lt;/div&gt;&lt;div class="CENTER" id="p_2V_1056"&gt;&lt;span class="pN"&gt;1056&lt;/span&gt;Anādariyasikkhāpadaṃ niṭṭhitaṃ catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276492" title="Go to previous page"&gt;&amp;lt;&amp;lt; 1.5.6.3 Hasadhammasikkhāpada&lt;/a&gt;&lt;a href="javascript:void(0)" onclick="upP()" id="upL" name="273235" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276494" title="Go to next page"&gt;1.5.6.5 Bhiṃsāpanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
