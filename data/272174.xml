<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/5"&gt;5 Samathabheda&lt;/a&gt;&lt;/div&gt;&lt;div class="i"&gt;5.10 Samathavāra, vissajjanāvāra&lt;/div&gt;&lt;div class=h&gt;Samathabheda&lt;/div&gt;&lt;div class=h&gt;Samathavāra, vissajjanāvāra&lt;/div&gt;&lt;div class="q" id="p_5V_1321"&gt; &lt;div class="divNumber"&gt;305.&lt;/div&gt; &lt;div class="p"&gt;&lt;span class="pN"&gt;1321&lt;/span&gt;Yasmiṃ samaye sammukhāvinayena ca yebhuyyasikāya ca adhikaraṇaṃ vūpasammati, yattha yebhuyyasikā labbhati tattha sammukhāvinayo labbhati, yattha sammukhāvinayo labbhati tattha yebhuyyasikā labbhati. Na tattha sativinayo labbhati, na tattha amūḷhavinayo labbhati, na tattha paṭiññātakaraṇaṃ labbhati, na tattha tassapāpiyasikā labbhati, na tattha tiṇavatthārako labbhati. (1) &lt;/div&gt;&lt;/div&gt;&lt;div class="q" id="p_5V_1322"&gt; &lt;div class="p"&gt;&lt;span class="pN"&gt;1322&lt;/span&gt;Yasmiṃ samaye sammukhāvinayena ca sativinayena ca adhikaraṇaṃ vūpasammati, yattha sativinayo labbhati tattha sammukhāvinayo labbhati, yattha sammukhāvinayo labbhati tattha sativinayo labbhati. Na tattha amūḷhavinayo labbhati, na tattha paṭiññātakaraṇaṃ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati. (2) &lt;/div&gt;&lt;/div&gt;&lt;div class="q" id="p_5V_1323"&gt; &lt;div class="p"&gt;&lt;span class="pN"&gt;1323&lt;/span&gt;Yasmiṃ samaye sammukhāvinayena ca amūḷhavinayena ca adhikaraṇaṃ vūpasammati, yattha amūḷhavinayo labbhati tattha sammukhāvinayo labbhati, yattha sammukhāvinayo labbhati tattha amūḷhavinayo labbhati. Na tattha paṭiññātakaraṇaṃ labbhati, na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati. (3) &lt;/div&gt;&lt;/div&gt;&lt;div class="q" id="p_5V_1324"&gt; &lt;div class="p"&gt;&lt;span class="pN"&gt;1324&lt;/span&gt;Yasmiṃ samaye sammukhāvinayena ca paṭiññātakaraṇena ca adhikaraṇaṃ vūpasammati, yattha paṭiññātakaraṇaṃ labbhati tattha sammukhāvinayo labbhati, yattha sammukhāvinayo labbhati tattha paṭiññātakaraṇaṃ labbhati. Na tattha tassapāpiyasikā labbhati, na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati. (4) &lt;/div&gt;&lt;/div&gt;&lt;div class="q" id="p_5V_1325"&gt; &lt;div class="p"&gt;&lt;span class="pN"&gt;1325&lt;/span&gt;Yasmiṃ samaye sammukhāvinayena ca tassapāpiyasikāya ca adhikaraṇaṃ vūpasammati, yattha tassapāpiyasikā labbhati tattha sammukhāvinayo labbhati, yattha sammukhāvinayo labbhati tattha tassapāpiyasikā labbhati. Na tattha tiṇavatthārako labbhati, na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṃ labbhati. (5) &lt;/div&gt;&lt;/div&gt;&lt;div class="q" id="p_5V_1326"&gt; &lt;div class="p"&gt;&lt;span class="pN"&gt;1326&lt;/span&gt;Yasmiṃ samaye sammukhāvinayena ca tiṇavatthārakena ca adhikaraṇaṃ vūpasammati, yattha tiṇavatthārako labbhati tattha sammukhāvinayo labbhati, yattha sammukhāvinayo labbhati tattha tiṇavatthārako labbhati. Na tattha yebhuyyasikā labbhati, na tattha sativinayo labbhati, na tattha amūḷhavinayo labbhati, na tattha paṭiññātakaraṇaṃ labbhati, na tattha tassapāpiyasikā labbhati. (6) &lt;/div&gt;&lt;/div&gt;&lt;div class="CENTER" id="p_5V_1327"&gt;&lt;span class="pN"&gt;1327&lt;/span&gt;Samathavāro niṭṭhito pannarasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272173" title="Go to previous page"&gt;&amp;lt;&amp;lt; 5.9 Yatthavāra, pucchāvāra&lt;/a&gt;&lt;a href="javascript:void(0)" onclick="upP()" id="upL" name="271629" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272175" title="Go to next page"&gt;5.11 Saṃsaṭṭhavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
