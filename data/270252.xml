<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.2"&gt;3.2 Dvādasamavagga&lt;/a&gt;&lt;/div&gt;&lt;div class="i"&gt;3.2.9 Duggatikathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Dvādasamavagga&lt;/div&gt;&lt;div class=h&gt;Duggatikathā&lt;/div&gt;&lt;div class="q" id="p_32Kv_2129"&gt; &lt;div class="divNumber"&gt;650.&lt;/div&gt; &lt;div class="p"&gt;&lt;span class="pN"&gt;2129&lt;/span&gt;๐ Diṭṭhisampannassa puggalassa pahīnā duggatīti? Āmantā. Diṭṭhisampanno puggalo āpāyike rūpe rajjeyyāti? Āmantā. Hañci diṭṭhisampanno puggalo āpāyike rūpe rajjeyya, no ca vata re vattabbe—  “diṭṭhisampannassa puggalassa pahīnā duggatī”ti. &lt;/div&gt;&lt;/div&gt;&lt;div class="q" id="p_32Kv_2130"&gt; &lt;div class="p"&gt;&lt;span class="pN"&gt;2130&lt;/span&gt;๐ Diṭṭhisampannassa puggalassa pahīnā duggatīti? Āmantā. Diṭṭhisampanno puggalo āpāyike sadde…pe…  gandhe…  rase…  phoṭṭhabbe…pe…  amanussitthiyā tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ paṭiggaṇheyya…  tittiravaṭṭakamorakapiñjaraṃ paṭiggaṇheyyāti? Āmantā. Hañci diṭṭhisampanno puggalo tittiravaṭṭakamorakapiñjaraṃ paṭiggaṇheyya, no ca vata re vattabbe—  “diṭṭhisampannassa puggalassa pahīnā duggatī”ti. &lt;/div&gt;&lt;/div&gt;&lt;div class="q" id="p_32Kv_2131"&gt; &lt;div class="divNumber"&gt;651.&lt;/div&gt; &lt;div class="p"&gt;&lt;span class="pN"&gt;2131&lt;/span&gt;๐ Diṭṭhisampannassa puggalassa pahīnā duggati, diṭṭhisampanno puggalo āpāyike rūpe rajjeyyāti? Āmantā. Arahato pahīnā duggati, arahā āpāyike rūpe rajjeyyāti? Na hevaṃ vattabbe…pe…  diṭṭhisampannassa puggalassa pahīnā duggati, diṭṭhisampanno puggalo āpāyike sadde…  gandhe…  rase…  phoṭṭhabbe…pe…  tittiravaṭṭakamorakapiñjaraṃ paṭiggaṇheyyāti? Āmantā. Arahato pahīnā duggati, arahā tittiravaṭṭakamorakapiñjaraṃ paṭiggaṇheyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2132"&gt; &lt;div class="p"&gt;&lt;span class="pN"&gt;2132&lt;/span&gt;๐ Arahato pahīnā duggati, na ca arahā āpāyike rūpe rajjeyyāti? Āmantā. Diṭṭhisampannassa puggalassa pahīnā duggati, na ca diṭṭhisampanno puggalo āpāyike rūpe rajjeyyāti? Na hevaṃ vattabbe…pe…  arahato pahīnā duggati, na ca arahā āpāyike sadde…pe…  gandhe…pe…  rase…pe…  phoṭṭhabbe…pe…  amanussitthiyā tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ paṭiggaṇheyya…pe…  tittiravaṭṭakamorakapiñjaraṃ paṭiggaṇheyyāti? Āmantā. Diṭṭhisampannassa puggalassa pahīnā duggati, na ca diṭṭhisampanno puggalo tittiravaṭṭakamorakapiñjaraṃ paṭiggaṇheyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2133"&gt; &lt;div class="divNumber"&gt;652.&lt;/div&gt; &lt;div class="p"&gt;&lt;span class="pN"&gt;2133&lt;/span&gt;× Na vattabbaṃ—  “diṭṭhisampannassa puggalassa pahīnā duggatī”ti? Āmantā. Diṭṭhisampanno puggalo nirayaṃ upapajjeyya…pe…  tiracchānayoniṃ upapajjeyya…  pettivisayaṃ upapajjeyyāti? Na hevaṃ vattabbe. Tena hi diṭṭhisampannassa puggalassa pahīnā duggatīti. &lt;/div&gt;&lt;/div&gt;&lt;div class="CENTER" id="p_32Kv_2134"&gt;&lt;span class="pN"&gt;2134&lt;/span&gt;Duggatikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270251" title="Go to previous page"&gt;&amp;lt;&amp;lt; 3.2.8 Jīvitāvoropanakathā&lt;/a&gt;&lt;a href="javascript:void(0)" onclick="upP()" id="upL" name="268006" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270253" title="Go to next page"&gt;3.2.10 Sattamabhavikakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
