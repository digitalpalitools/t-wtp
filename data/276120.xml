<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A6"&gt;16A6 Chakkanipātapāḷi&lt;/a&gt; » &lt;a href="/tipitaka/16A6/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/16A6/1/1.5"&gt;1.5 Dhammikavagga&lt;/a&gt;&lt;/div&gt;&lt;div class="i"&gt;1.5.7 Khemasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Dhammikavagga&lt;/div&gt;&lt;div class=h&gt;Khemasutta&lt;/div&gt;&lt;div class="q" id="p_16A6_369"&gt; &lt;div class="divNumber"&gt;49.&lt;/div&gt; &lt;div class="p"&gt;&lt;span class="pN"&gt;369&lt;/span&gt;Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā ca khemo āyasmā ca sumano sāvatthiyaṃ viharanti andhavanasmiṃ. Atha kho āyasmā ca khemo āyasmā ca sumano yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho āyasmā khemo bhagavantaṃ etadavoca—  &lt;/div&gt;&lt;/div&gt;&lt;div class="q" id="p_16A6_370"&gt; &lt;div class="p"&gt;&lt;span class="pN"&gt;370&lt;/span&gt;“Yo so, bhante, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto tassa na evaṃ hoti—  ‘atthi me seyyoti vā atthi me sadisoti vā atthi me hīnoti vā’”ti. Idamavocāyasmā khemo. Samanuñño satthā ahosi. Atha kho āyasmā khemo “samanuñño me satthā”ti uṭṭhāyāsanā bhagavantaṃ abhivādetvā padakkhiṇaṃ katvā pakkāmi. &lt;/div&gt;&lt;/div&gt;&lt;div class="q" id="p_16A6_371"&gt; &lt;div class="p"&gt;&lt;span class="pN"&gt;371&lt;/span&gt;Atha kho āyasmā sumano acirapakkante āyasmante kheme bhagavantaṃ etadavoca—  “yo so, bhante, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto tassa na evaṃ hoti—  ‘natthi me seyyoti vā natthi me sadisoti vā natthi me hīnoti vā’”ti. Idamavocāyasmā sumano. Samanuñño satthā ahosi. Atha kho āyasmā sumano “samanuñño me satthā”ti uṭṭhāyāsanā bhagavantaṃ abhivādetvā padakkhiṇaṃ katvā pakkāmi. &lt;/div&gt;&lt;/div&gt;&lt;div class="q" id="p_16A6_372"&gt; &lt;div class="p"&gt;&lt;span class="pN"&gt;372&lt;/span&gt;Atha kho bhagavā acirapakkantesu āyasmante ca kheme āyasmante ca sumane bhikkhū āmantesi—  “evaṃ kho, bhikkhave, kulaputtā aññaṃ byākaronti. Attho ca vutto attā ca anupanīto. Atha ca pana idhekacce moghapurisā hasamānakā maññe aññaṃ byākaronti. Te pacchā vighātaṃ āpajjantīti. &lt;/div&gt;&lt;/div&gt;&lt;div class="q" id="p_16A6_373"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;373&lt;/div&gt; &lt;div class="G"&gt;Na ussesu na omesu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Samatte nopanīyare;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Khīṇā jāti vusitaṃ brahmacariyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Caranti saṃyojanavippamuttā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_16A6_374"&gt;&lt;span class="pN"&gt;374&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276119" title="Go to previous page"&gt;&amp;lt;&amp;lt; 1.5.6 Dutiyasandiṭṭhikasutta&lt;/a&gt;&lt;a href="javascript:void(0)" onclick="upP()" id="upL" name="273173" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276121" title="Go to next page"&gt;1.5.8 Indriyasaṃvarasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
