<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.2"&gt;4.2 Sattarasamavagga&lt;/a&gt;&lt;/div&gt;&lt;div class="i"&gt;4.2.10 Navattabbaṃbuddhassadinnaṃmahapphalantikathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Sattarasamavagga&lt;/div&gt;&lt;div class=h&gt;Navattabbaṃbuddhassadinnaṃmahapphalantikathā&lt;/div&gt;&lt;div class="q" id="p_32Kv_2496"&gt; &lt;div class="divNumber"&gt;799.&lt;/div&gt; &lt;div class="p"&gt;&lt;span class="pN"&gt;2496&lt;/span&gt;๐ Na vattabbaṃ—  “buddhassa dinnaṃ mahapphalan”ti? Āmantā. Nanu bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggaloti? Āmantā. Hañci bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggalo, tena vata re vattabbe—  “buddhassa dinnaṃ mahapphalan”ti. &lt;/div&gt;&lt;/div&gt;&lt;div class="q" id="p_32Kv_2497"&gt; &lt;div class="p"&gt;&lt;span class="pN"&gt;2497&lt;/span&gt;๐ Na vattabbaṃ—  “buddhassa dinnaṃ mahapphalan”ti? Āmantā. Atthi koci buddhena samasamo—  sīlena samādhinā paññāyāti? Natthi. Hañci natthi koci buddhena samasamo—  sīlena samādhinā paññāya, tena vata re vattabbe—  “buddhassa dinnaṃ mahapphalan”ti. &lt;/div&gt;&lt;/div&gt;&lt;div class="q" id="p_32Kv_2498"&gt; &lt;div class="p"&gt;&lt;span class="pN"&gt;2498&lt;/span&gt;๐ Na vattabbaṃ—  “buddhassa dinnaṃ mahapphalan”ti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_2499"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2499&lt;/div&gt; &lt;div class="G"&gt;“Nayimasmiṃ vā loke parasmiṃ vā pana,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Buddhena seṭṭho ca samo ca vijjati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yamāhuneyyānaṃ aggataṃ gato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puññatthikānaṃ vipulapphalesinan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2500"&gt; &lt;div class="p"&gt;&lt;span class="pN"&gt;2500&lt;/span&gt;Attheva suttantoti? Āmantā. Tena hi buddhassa dinnaṃ mahapphalanti. &lt;/div&gt;&lt;/div&gt;&lt;div class="CENTER" id="p_32Kv_2501"&gt;&lt;span class="pN"&gt;2501&lt;/span&gt;Na vattabbaṃ buddhassa dinnaṃ mahapphalantikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270302" title="Go to previous page"&gt;&amp;lt;&amp;lt; 4.2.9 Navattabbaṃsaṃghassadinnaṃmahapphalantikathā&lt;/a&gt;&lt;a href="javascript:void(0)" onclick="upP()" id="upL" name="268011" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270304" title="Go to next page"&gt;4.2.11 Dakkhiṇāvisuddhikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
