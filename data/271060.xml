<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.1"&gt;1.1 Paṭhamavagga&lt;/a&gt; » &lt;a href="/tipitaka/32Kv/1/1.1/1.1.1"&gt;1.1.1 Puggalakathā&lt;/a&gt;&lt;/div&gt;&lt;div class="i"&gt;1.1.1.13 Paññattānuyoga&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Paṭhamavagga&lt;/div&gt;&lt;div class=h&gt;Puggalakathā&lt;/div&gt;&lt;div class=h&gt;Paññattānuyoga&lt;/div&gt;&lt;div class="q" id="p_32Kv_162"&gt; &lt;div class="divNumber"&gt;61.&lt;/div&gt; &lt;div class="p"&gt;&lt;span class="pN"&gt;162&lt;/span&gt;๐ Rūpadhātuyā rūpī puggaloti? Āmantā. Kāmadhātuyā kāmī puggaloti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_163"&gt; &lt;div class="divNumber"&gt;62.&lt;/div&gt; &lt;div class="p"&gt;&lt;span class="pN"&gt;163&lt;/span&gt;๐ Rūpadhātuyā rūpino sattāti? Āmantā. Kāmadhātuyā kāmino sattāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_164"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;164&lt;/span&gt;๐ Arūpadhātuyā arūpī puggaloti? Āmantā. Kāmadhātuyā kāmī puggaloti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_165"&gt; &lt;div class="divNumber"&gt;64.&lt;/div&gt; &lt;div class="p"&gt;&lt;span class="pN"&gt;165&lt;/span&gt;๐ Arūpadhātuyā arūpino sattāti? Āmantā. Kāmadhātuyā kāmino sattāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_166"&gt; &lt;div class="divNumber"&gt;65.&lt;/div&gt; &lt;div class="p"&gt;&lt;span class="pN"&gt;166&lt;/span&gt;๐ Rūpadhātuyā rūpī puggalo arūpadhātuyā arūpī puggalo, atthi ca koci rūpadhātuyā cuto arūpadhātuṃ upapajjatīti? Āmantā. Rūpī puggalo upacchinno, arūpī puggalo jātoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_167"&gt; &lt;div class="divNumber"&gt;66.&lt;/div&gt; &lt;div class="p"&gt;&lt;span class="pN"&gt;167&lt;/span&gt;๐ Rūpadhātuyā rūpino sattā arūpadhātuyā arūpino sattā, atthi ca koci rūpadhātuyā cuto arūpadhātuṃ upapajjatīti? Āmantā. Rūpī satto upacchinno, arūpī satto jātoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_168"&gt; &lt;div class="divNumber"&gt;67.&lt;/div&gt; &lt;div class="p"&gt;&lt;span class="pN"&gt;168&lt;/span&gt;๐ Kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāteti? Āmantā. Puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāteti? Āmantā. Añño kāyo, añño puggaloti? Āmantā. Aññaṃ jīvaṃ, aññaṃ sarīranti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_169"&gt; &lt;div class="p"&gt;&lt;span class="pN"&gt;169&lt;/span&gt;Ājānāhi niggahaṃ. Hañci kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo; tena vata re vattabbe—  “aññaṃ jīvaṃ aññaṃ sarīran”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo’, no ca vattabbe—  ‘aññaṃ jīvaṃ aññaṃ sarīran’”ti micchā. &lt;/div&gt;&lt;/div&gt;&lt;div class="q" id="p_32Kv_170"&gt; &lt;div class="p"&gt;&lt;span class="pN"&gt;170&lt;/span&gt;No ce pana vattabbe—  “aññaṃ jīvaṃ aññaṃ sarīran”ti, no ca vata re vattabbe—  “kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo’, no ca vattabbe—  ‘aññaṃ jīvaṃ aññaṃ sarīran’”ti micchā…pe… . &lt;/div&gt;&lt;/div&gt;&lt;div class="q" id="p_32Kv_171"&gt; &lt;div class="divNumber"&gt;68.&lt;/div&gt; &lt;div class="p"&gt;&lt;span class="pN"&gt;171&lt;/span&gt;× Kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāteti? Āmantā. Vuttaṃ bhagavatā—  “atthi puggalo attahitāya paṭipanno”ti? Āmantā. Añño kāyo añño puggaloti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_172"&gt; &lt;div class="p"&gt;&lt;span class="pN"&gt;172&lt;/span&gt;Ājānāhi paṭikammaṃ. Hañci kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  “atthi puggalo attahitāya paṭipanno”, tena vata re vattabbe—  “añño kāyo añño puggalo”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  atthi puggalo attahitāya paṭipanno’, no ca vattabbe—  ‘añño kāyo añño puggalo’”ti micchā. &lt;/div&gt;&lt;/div&gt;&lt;div class="q" id="p_32Kv_173"&gt; &lt;div class="p"&gt;&lt;span class="pN"&gt;173&lt;/span&gt;No ce pana vattabbe—  “añño kāyo añño puggalo”ti, no ca vata re vattabbe—  “kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  ‘atthi puggalo attahitāya paṭipanno’”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  atthi puggalo attahitāya paṭipanno’, no ca vattabbe—  ‘añño kāyo añño puggalo’”ti micchā. (Saṃkhittaṃ.) &lt;/div&gt;&lt;/div&gt;&lt;div class="CENTER" id="p_32Kv_174"&gt;&lt;span class="pN"&gt;174&lt;/span&gt;Paññattānuyogo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271059" title="Go to previous page"&gt;&amp;lt;&amp;lt; 1.1.1.12 Vacanasodhana&lt;/a&gt;&lt;a href="javascript:void(0)" onclick="upP()" id="upL" name="270130" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271061" title="Go to next page"&gt;1.1.1.14 Gatianuyoga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
