<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/3"&gt;3 Nandavagga&lt;/a&gt;&lt;/div&gt;&lt;div class="i"&gt;3.1 Kammavipākajasutta&lt;/div&gt;&lt;div class=h&gt;Nandavagga&lt;/div&gt;&lt;div class=h&gt;Kammavipākajasutta&lt;/div&gt;&lt;div class="q" id="p_18Ud_153"&gt; &lt;div class="divNumber"&gt;21.&lt;/div&gt; &lt;div class="p"&gt;&lt;span class="pN"&gt;153&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññataro bhikkhu bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya purāṇakammavipākajaṃ dukkhaṃ tibbaṃ kharaṃ kaṭukaṃ vedanaṃ adhivāsento sato sampajāno avihaññamāno. &lt;/div&gt;&lt;/div&gt;&lt;div class="q" id="p_18Ud_154"&gt; &lt;div class="p"&gt;&lt;span class="pN"&gt;154&lt;/span&gt;Addasā kho bhagavā taṃ bhikkhuṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya purāṇakammavipākajaṃ dukkhaṃ tibbaṃ kharaṃ kaṭukaṃ vedanaṃ adhivāsentaṃ sataṃ sampajānaṃ avihaññamānaṃ. &lt;/div&gt;&lt;/div&gt;&lt;div class="q" id="p_18Ud_155"&gt; &lt;div class="p"&gt;&lt;span class="pN"&gt;155&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_156"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;156&lt;/div&gt; &lt;div class="G"&gt;“Sabbakammajahassa bhikkhuno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhunamānassa pure kataṃ rajaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Amamassa ṭhitassa tādino,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Attho natthi janaṃ lapetave”ti. (25)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_157"&gt;&lt;span class="pN"&gt;157&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266217" title="Go to previous page"&gt;&amp;lt;&amp;lt; 3 Nandavagga&lt;/a&gt;&lt;a href="javascript:void(0)" onclick="upP()" id="upL" name="266217" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266823" title="Go to next page"&gt;3.2 Nandasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
