<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/12"&gt;12 Saccasaṃyutta&lt;/a&gt; » &lt;a href="/tipitaka/14S5/12/12.2"&gt;12.2 Dhammacakkappavattanavagga&lt;/a&gt;&lt;/div&gt;&lt;div class="i"&gt;12.2.10 Tathasutta&lt;/div&gt;&lt;div class=h&gt;Saccasaṃyutta&lt;/div&gt;&lt;div class=h&gt;Dhammacakkappavattanavagga&lt;/div&gt;&lt;div class=h&gt;Tathasutta&lt;/div&gt;&lt;div class="q" id="p_14S5_2258"&gt; &lt;div class="divNumber"&gt;1090.&lt;/div&gt; &lt;div class="p"&gt;&lt;span class="pN"&gt;2258&lt;/span&gt;“Cattārimāni, bhikkhave, tathāni avitathāni anaññathāni. Katamāni cattāri? ‘Idaṃ dukkhan’ti, bhikkhave, tathametaṃ avitathametaṃ anaññathametaṃ; ‘ayaṃ dukkhasamudayo’ti tathametaṃ avitathametaṃ anaññathametaṃ; ‘ayaṃ dukkhanirodho’ti tathametaṃ avitathametaṃ anaññathametaṃ; ‘ayaṃ dukkhanirodhagāminī paṭipadā’ti tathametaṃ avitathametaṃ anaññathametaṃ—  imāni kho, bhikkhave, cattāri tathāni avitathāni anaññathāni. &lt;/div&gt;&lt;/div&gt;&lt;div class="q" id="p_14S5_2259"&gt; &lt;div class="p"&gt;&lt;span class="pN"&gt;2259&lt;/span&gt;Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. &lt;/div&gt;&lt;/div&gt;&lt;div class="CENTER" id="p_14S5_2260"&gt;&lt;span class="pN"&gt;2260&lt;/span&gt;Dasamaṃ.&lt;/div&gt;&lt;div class="CENTER" id="p_14S5_2261"&gt;&lt;span class="pN"&gt;2261&lt;/span&gt;Dhammacakkappavattanavaggo dutiyo.&lt;/div&gt;&lt;div class="SUMMARY" id="p_14S5_2262"&gt;&lt;span class="pN"&gt;2262&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_14S5_2263"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2263&lt;/div&gt; &lt;div class="G"&gt;Dhammacakkaṃ tathāgataṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;khandhā āyatanena ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhāraṇā ca dve avijjā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vijjā saṅkāsanā tathāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274999" title="Go to previous page"&gt;&amp;lt;&amp;lt; 12.2.9 Saṅkāsanasutta&lt;/a&gt;&lt;a href="javascript:void(0)" onclick="upP()" id="upL" name="272880" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272881" title="Go to next page"&gt;12.3 Koṭigāmavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
