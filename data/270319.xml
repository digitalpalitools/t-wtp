<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.4"&gt;4.4 Ekūnavīsatimavagga&lt;/a&gt;&lt;/div&gt;&lt;div class="i"&gt;4.4.6 Kusalakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Ekūnavīsatimavagga&lt;/div&gt;&lt;div class=h&gt;Kusalakathā&lt;/div&gt;&lt;div class="q" id="p_32Kv_2616"&gt; &lt;div class="divNumber"&gt;844.&lt;/div&gt; &lt;div class="p"&gt;&lt;span class="pN"&gt;2616&lt;/span&gt;๐ Nibbānadhātu kusalāti? Āmantā. Sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe…  nanu anārammaṇā, natthi tāya āvaṭṭanā…pe…  paṇidhīti? Āmantā. Hañci anārammaṇā, natthi tāya āvaṭṭanā…pe…  paṇidhi, no ca vata re vattabbe—  “nibbānadhātu kusalā”ti. &lt;/div&gt;&lt;/div&gt;&lt;div class="q" id="p_32Kv_2617"&gt; &lt;div class="divNumber"&gt;845.&lt;/div&gt; &lt;div class="p"&gt;&lt;span class="pN"&gt;2617&lt;/span&gt;๐ Alobho kusalo sārammaṇo, atthi tassa āvaṭṭanā…pe…  paṇidhīti? Āmantā. Nibbānadhātu kusalā sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe…  adoso kusalo…pe…  amoho kusalo…pe…  saddhā…  vīriyaṃ…  sati…  samādhi…pe…  paññā kusalā sārammaṇā, atthi tāya āvaṭṭanā…pe…  paṇidhīti? Āmantā. Nibbānadhātu kusalā sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2618"&gt; &lt;div class="p"&gt;&lt;span class="pN"&gt;2618&lt;/span&gt;๐ Nibbānadhātu kusalā anārammaṇā, natthi tāya āvaṭṭanā…pe…  paṇidhīti? Āmantā. Alobho kusalo anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe…  nibbānadhātu kusalā anārammaṇā, natthi tāya āvaṭṭanā…pe…  paṇidhīti? Āmantā. Adoso kusalo…pe…  amoho kusalo…pe…  saddhā…  vīriyaṃ…  sati…  samādhi…pe…  paññā kusalā anārammaṇā, natthi tāya āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2619"&gt; &lt;div class="divNumber"&gt;846.&lt;/div&gt; &lt;div class="p"&gt;&lt;span class="pN"&gt;2619&lt;/span&gt;× Na vattabbaṃ—  “nibbānadhātu kusalā”ti? Āmantā. Nanu nibbānadhātu anavajjāti? Āmantā. Hañci nibbānadhātu anavajjā, tena vata re vattabbe—  “nibbānadhātu kusalā”ti. &lt;/div&gt;&lt;/div&gt;&lt;div class="CENTER" id="p_32Kv_2620"&gt;&lt;span class="pN"&gt;2620&lt;/span&gt;Kusalakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270318" title="Go to previous page"&gt;&amp;lt;&amp;lt; 4.4.5 Tathatākathā&lt;/a&gt;&lt;a href="javascript:void(0)" onclick="upP()" id="upL" name="268013" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270320" title="Go to next page"&gt;4.4.7 Accantaniyāmakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
