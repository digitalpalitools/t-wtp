<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/1"&gt;1 Mahāvibhaṅga&lt;/a&gt; » &lt;a href="/tipitaka/2V/1/1.5"&gt;1.5 Pācittiyakaṇḍa&lt;/a&gt; » &lt;a href="/tipitaka/2V/1/1.5/1.5.6"&gt;1.5.6 Surāpānavagga&lt;/a&gt;&lt;/div&gt;&lt;div class="i"&gt;1.5.6.10 Cīvaraapanidhānasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Surāpānavagga&lt;/div&gt;&lt;div class=h&gt;Cīvaraapanidhānasikkhāpada&lt;/div&gt;&lt;div class="q" id="p_2V_1152"&gt;&lt;div class="divNumber"&gt;377.&lt;/div&gt;&lt;div class="p"&gt;&lt;span class="pN"&gt;1152&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sattarasavaggiyā bhikkhū asannihitaparikkhārā honti. Chabbaggiyā bhikkhū sattarasavaggiyānaṃ bhikkhūnaṃ pattampi cīvarampi apanidhenti. Sattarasavaggiyā bhikkhū chabbaggiye bhikkhū etadavocuṃ—  “dethāvuso, amhākaṃ pattampi cīvarampī”ti. Chabbaggiyā bhikkhū hasanti, te rodanti. Bhikkhū evamāhaṃsu—  “kissa tumhe, āvuso, rodathā”ti? “Ime, āvuso, chabbaggiyā bhikkhū amhākaṃ pattampi cīvarampi apanidhentī”ti.&lt;/div&gt;&lt;/div&gt;&lt;div class="q" id="p_2V_1153"&gt;&lt;div class="p"&gt;&lt;span class="pN"&gt;1153&lt;/span&gt;Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma chabbaggiyā bhikkhū bhikkhūnaṃ pattampi cīvarampi apanidhessantī”ti…pe…  “saccaṃ kira tumhe, bhikkhave, bhikkhūnaṃ pattampi cīvarampi apanidhethā”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tumhe, moghapurisā, bhikkhūnaṃ pattampi cīvarampi apanidhessatha. Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_2V_1154"&gt;&lt;div class="divNumber"&gt;378.&lt;/div&gt;&lt;div class="p"&gt;&lt;span class="pN"&gt;1154&lt;/span&gt;&lt;span class="bold"&gt;“Yo pana bhikkhu bhikkhussa pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheyya vā apanidhāpeyya vā, antamaso hasāpekkhopi, pācittiyan”&lt;/span&gt;ti. (&lt;span class="italic"&gt;60&lt;/span&gt;:&lt;span class="bold"&gt;109&lt;/span&gt;)&lt;/div&gt;&lt;/div&gt;&lt;div class="q" id="p_2V_1155"&gt;&lt;div class="divNumber"&gt;379.&lt;/div&gt;&lt;div class="p"&gt;&lt;span class="pN"&gt;1155&lt;/span&gt;&lt;span class="bold"&gt;Yo panā&lt;/span&gt;ti yo yādiso…pe…  &lt;span class="bold"&gt;bhikkhū&lt;/span&gt;ti…pe…  ayaṃ imasmiṃ atthe adhippeto bhikkhūti.&lt;/div&gt;&lt;/div&gt;&lt;div class="q" id="p_2V_1156"&gt;&lt;div class="p"&gt;&lt;span class="pN"&gt;1156&lt;/span&gt;&lt;span class="bold"&gt;Bhikkhussā&lt;/span&gt;ti aññassa bhikkhussa.&lt;/div&gt;&lt;/div&gt;&lt;div class="q" id="p_2V_1157"&gt;&lt;div class="p"&gt;&lt;span class="pN"&gt;1157&lt;/span&gt;&lt;span class="bold"&gt;Patto&lt;/span&gt; nāma dve pattā—  ayopatto, mattikāpatto.&lt;/div&gt;&lt;/div&gt;&lt;div class="q" id="p_2V_1158"&gt;&lt;div class="p"&gt;&lt;span class="pN"&gt;1158&lt;/span&gt;&lt;span class="bold"&gt;Cīvaraṃ&lt;/span&gt; nāma channaṃ cīvarānaṃ aññataraṃ cīvaraṃ, vikappanupagaṃ pacchimaṃ.&lt;/div&gt;&lt;/div&gt;&lt;div class="q" id="p_2V_1159"&gt;&lt;div class="p"&gt;&lt;span class="pN"&gt;1159&lt;/span&gt;&lt;span class="bold"&gt;Nisīdanaṃ&lt;/span&gt; nāma sadasaṃ vuccati.&lt;/div&gt;&lt;/div&gt;&lt;div class="q" id="p_2V_1160"&gt;&lt;div class="p"&gt;&lt;span class="pN"&gt;1160&lt;/span&gt;&lt;span class="bold"&gt;Sūcigharaṃ&lt;/span&gt; nāma sasūcikaṃ vā asūcikaṃ vā.&lt;/div&gt;&lt;/div&gt;&lt;div class="q" id="p_2V_1161"&gt;&lt;div class="p"&gt;&lt;span class="pN"&gt;1161&lt;/span&gt;&lt;span class="bold"&gt;Kāyabandhanaṃ&lt;/span&gt; nāma dve kāyabandhanāni—  paṭṭikā, sūkarantakaṃ.&lt;/div&gt;&lt;/div&gt;&lt;div class="q" id="p_2V_1162"&gt;&lt;div class="p"&gt;&lt;span class="pN"&gt;1162&lt;/span&gt;&lt;span class="bold"&gt;Apanidheyya vā&lt;/span&gt;ti sayaṃ apanidheti, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1163"&gt;&lt;div class="p"&gt;&lt;span class="pN"&gt;1163&lt;/span&gt;&lt;span class="bold"&gt;Apanidhāpeyya vā&lt;/span&gt;ti aññaṃ āṇāpesi, āpatti pācittiyassa. Sakiṃ āṇatto bahukampi apanidheti, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1164"&gt;&lt;div class="p"&gt;&lt;span class="pN"&gt;1164&lt;/span&gt;&lt;span class="bold"&gt;Antamaso hasāpekkhopī&lt;/span&gt;ti kīḷādhippāyo.&lt;/div&gt;&lt;/div&gt;&lt;div class="q" id="p_2V_1165"&gt;&lt;div class="divNumber"&gt;380.&lt;/div&gt;&lt;div class="p"&gt;&lt;span class="pN"&gt;1165&lt;/span&gt;Upasampanne upasampannasaññī pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheti vā apanidhāpeti vā, antamaso hasāpekkhopi, āpatti pācittiyassa. Upasampanne vematiko…pe…  upasampanne anupasampannasaññī pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheti vā apanidhāpeti vā, antamaso hasāpekkhopi, āpatti pācittiyassa.&lt;/div&gt;&lt;/div&gt;&lt;div class="q" id="p_2V_1166"&gt;&lt;div class="p"&gt;&lt;span class="pN"&gt;1166&lt;/span&gt;Aññaṃ parikkhāraṃ apanidheti vā apanidhāpeti vā, antamaso hasāpekkhopi, āpatti dukkaṭassa. Anupasampannassa pattaṃ vā cīvaraṃ vā aññaṃ vā parikkhāraṃ apanidheti vā apanidhāpeti vā, antamaso hasāpekkhopi, āpatti dukkaṭassa. Anupasampanne upasampannasaññī, āpatti dukkaṭassa. Anupasampanne vematiko, āpatti dukkaṭassa. Anupasampanne anupasampannasaññī, āpatti dukkaṭassa.&lt;/div&gt;&lt;/div&gt;&lt;div class="q" id="p_2V_1167"&gt;&lt;div class="divNumber"&gt;381.&lt;/div&gt;&lt;div class="p"&gt;&lt;span class="pN"&gt;1167&lt;/span&gt;Anāpatti—  nahasādhippāyo, dunnikkhittaṃ paṭisāmeti, “dhammiṃ kathaṃ katvā dassāmī”ti paṭisāmeti, ummattakassa, ādikammikassāti.&lt;/div&gt;&lt;/div&gt;&lt;div class="CENTER" id="p_2V_1168"&gt;&lt;span class="pN"&gt;1168&lt;/span&gt;Cīvaraapanidhānasikkhāpadaṃ niṭṭhitaṃ dasamaṃ.&lt;br /&gt;Surāpānavaggo chaṭṭho.&lt;/div&gt;&lt;div class="SUMMARY" id="p_2V_1169"&gt;&lt;span class="pN"&gt;1169&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_2V_1170"&gt;&lt;div class="p"&gt;&lt;table class="singleColumn"&gt;	&lt;tbody&gt;		&lt;tr&gt;			&lt;td&gt;			&lt;div class="pN"&gt;			1170			&lt;/div&gt;			&lt;div class="G"&gt;			Surā aṅguli hāso ca,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			anādariyañca bhiṃsanaṃ;			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			Jotinahānadubbaṇṇaṃ,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			sāmaṃ apanidhena cāti.			&lt;/div&gt;			&lt;/td&gt;		&lt;/tr&gt;	&lt;/tbody&gt;&lt;/table&gt;&lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276498" title="Go to previous page"&gt;&amp;lt;&amp;lt; 1.5.6.9 Vikappanasikkhāpada&lt;/a&gt;&lt;a href="javascript:void(0)" onclick="upP()" id="upL" name="273235" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273236" title="Go to next page"&gt;1.5.7 Sappāṇakavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
