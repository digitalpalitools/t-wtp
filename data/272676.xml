<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/11M"&gt;11M Uparipaṇṇāsapāḷi&lt;/a&gt; » &lt;a href="/tipitaka/11M/4"&gt;4 Vibhaṅgavagga&lt;/a&gt;&lt;/div&gt;&lt;div class="i"&gt;4.12 Dakkhiṇāvibhaṅgasutta&lt;/div&gt;&lt;div class=h&gt;Vibhaṅgavagga&lt;/div&gt;&lt;div class=h&gt;Dakkhiṇāvibhaṅgasutta&lt;/div&gt;&lt;div class="q" id="p_11M_1075"&gt; &lt;div class="divNumber"&gt;376.&lt;/div&gt; &lt;div class="p"&gt;&lt;span class="pN"&gt;1075&lt;/span&gt;Evaṃ me sutaṃ—  ekaṃ samayaṃ bhagavā sakkesu viharati kapilavatthusmiṃ nigrodhārāme. Atha kho mahāpajāpati gotamī navaṃ dussayugaṃ ādāya yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnā kho mahāpajāpati gotamī bhagavantaṃ etadavoca—  “idaṃ me, bhante, navaṃ dussayugaṃ bhagavantaṃ uddissa sāmaṃ kantaṃ sāmaṃ vāyitaṃ. Taṃ me, bhante, bhagavā paṭiggaṇhātu anukampaṃ upādāyā”ti. Evaṃ vutte, bhagavā mahāpajāpatiṃ gotamiṃ etadavoca—  “saṃghe, gotami, dehi. Saṃghe te dinne ahañceva pūjito bhavissāmi saṃgho cā”ti. &lt;/div&gt;&lt;/div&gt;&lt;div class="q" id="p_11M_1076"&gt; &lt;div class="p"&gt;&lt;span class="pN"&gt;1076&lt;/span&gt;Dutiyampi kho mahāpajāpati gotamī bhagavantaṃ etadavoca—  “idaṃ me, bhante, navaṃ dussayugaṃ bhagavantaṃ uddissa sāmaṃ kantaṃ sāmaṃ vāyitaṃ. Taṃ me, bhante, bhagavā paṭiggaṇhātu anukampaṃ upādāyā”ti. Dutiyampi kho bhagavā mahāpajāpatiṃ gotamiṃ etadavoca—  “saṃghe, gotami, dehi. Saṃghe te dinne ahañceva pūjito bhavissāmi saṃgho cā”ti. &lt;/div&gt;&lt;/div&gt;&lt;div class="q" id="p_11M_1077"&gt; &lt;div class="p"&gt;&lt;span class="pN"&gt;1077&lt;/span&gt;Tatiyampi kho mahāpajāpati gotamī bhagavantaṃ etadavoca—  “idaṃ me, bhante, navaṃ dussayugaṃ bhagavantaṃ uddissa sāmaṃ kantaṃ sāmaṃ vāyitaṃ. Taṃ me, bhante, bhagavā paṭiggaṇhātu anukampaṃ upādāyā”ti. Tatiyampi kho bhagavā mahāpajāpatiṃ gotamiṃ etadavoca—  “saṃghe, gotami, dehi. Saṃghe te dinne ahañceva pūjito bhavissāmi saṃgho cā”ti. &lt;/div&gt;&lt;/div&gt;&lt;div class="q" id="p_11M_1078"&gt; &lt;div class="divNumber"&gt;377.&lt;/div&gt; &lt;div class="p"&gt;&lt;span class="pN"&gt;1078&lt;/span&gt;Evaṃ vutte, āyasmā ānando bhagavantaṃ etadavoca—  “paṭiggaṇhātu, bhante, bhagavā mahāpajāpatiyā gotamiyā navaṃ dussayugaṃ. Bahūpakārā, bhante, mahāpajāpati gotamī bhagavato mātucchā āpādikā posikā khīrassa dāyikā; bhagavantaṃ janettiyā kālaṅkatāya thaññaṃ pāyesi. Bhagavāpi, bhante, bahūpakāro mahāpajāpatiyā gotamiyā. Bhagavantaṃ, bhante, āgamma mahāpajāpati gotamī buddhaṃ saraṇaṃ gatā, dhammaṃ saraṇaṃ gatā, saṃghaṃ saraṇaṃ gatā. Bhagavantaṃ, bhante, āgamma mahāpajāpati gotamī pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā. Bhagavantaṃ, bhante, āgamma mahāpajāpati gotamī buddhe aveccappasādena samannāgatā, dhamme aveccappasādena samannāgatā, saṃghe aveccappasādena samannāgatā ariyakantehi sīlehi samannāgatā. Bhagavantaṃ, bhante, āgamma mahāpajāpati gotamī dukkhe nikkaṅkhā, dukkhasamudaye nikkaṅkhā, dukkhanirodhe nikkaṅkhā, dukkhanirodhagāminiyā paṭipadāya nikkaṅkhā. Bhagavāpi, bhante, bahūpakāro mahāpajāpatiyā gotamiyā”ti. &lt;/div&gt;&lt;/div&gt;&lt;div class="q" id="p_11M_1079"&gt; &lt;div class="divNumber"&gt;378.&lt;/div&gt; &lt;div class="p"&gt;&lt;span class="pN"&gt;1079&lt;/span&gt;“Evametaṃ, ānanda. Yaṃ hānanda, puggalo puggalaṃ āgamma buddhaṃ saraṇaṃ gato hoti, dhammaṃ saraṇaṃ gato hoti, saṃghaṃ saraṇaṃ gato hoti, imassānanda, puggalassa iminā puggalena na suppatikāraṃ vadāmi, yadidaṃ—  abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. &lt;/div&gt;&lt;/div&gt;&lt;div class="q" id="p_11M_1080"&gt; &lt;div class="p"&gt;&lt;span class="pN"&gt;1080&lt;/span&gt;Yaṃ hānanda, puggalo puggalaṃ āgamma pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, imassānanda, puggalassa iminā puggalena na suppatikāraṃ vadāmi, yadidaṃ—  abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. &lt;/div&gt;&lt;/div&gt;&lt;div class="q" id="p_11M_1081"&gt; &lt;div class="p"&gt;&lt;span class="pN"&gt;1081&lt;/span&gt;Yaṃ hānanda, puggalo puggalaṃ āgamma buddhe aveccappasādena samannāgato hoti, dhamme…  saṃghe…  ariyakantehi sīlehi samannāgato hoti, imassānanda, puggalassa iminā puggalena na suppatikāraṃ vadāmi, yadidaṃ—  abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. &lt;/div&gt;&lt;/div&gt;&lt;div class="q" id="p_11M_1082"&gt; &lt;div class="p"&gt;&lt;span class="pN"&gt;1082&lt;/span&gt;Yaṃ hānanda, puggalo puggalaṃ āgamma dukkhe nikkaṅkho hoti, dukkhasamudaye nikkaṅkho hoti, dukkhanirodhe nikkaṅkho hoti, dukkhanirodhagāminiyā paṭipadāya nikkaṅkho hoti, imassānanda, puggalassa iminā puggalena na suppatikāraṃ vadāmi, yadidaṃ—  abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. &lt;/div&gt;&lt;/div&gt;&lt;div class="q" id="p_11M_1083"&gt; &lt;div class="divNumber"&gt;379.&lt;/div&gt; &lt;div class="p"&gt;&lt;span class="pN"&gt;1083&lt;/span&gt;Cuddasa kho panimānanda, pāṭipuggalikā dakkhiṇā. Katamā cuddasa? Tathāgate arahante sammāsambuddhe dānaṃ deti—  ayaṃ paṭhamā pāṭipuggalikā dakkhiṇā. Paccekasambuddhe dānaṃ deti—  ayaṃ dutiyā pāṭipuggalikā dakkhiṇā. Tathāgatasāvake arahante dānaṃ deti—  ayaṃ tatiyā pāṭipuggalikā dakkhiṇā. Arahattaphalasacchikiriyāya paṭipanne dānaṃ deti—  ayaṃ catutthī pāṭipuggalikā dakkhiṇā. Anāgāmissa dānaṃ deti—  ayaṃ pañcamī pāṭipuggalikā dakkhiṇā. Anāgāmiphalasacchikiriyāya paṭipanne dānaṃ deti—  ayaṃ chaṭṭhī pāṭipuggalikā dakkhiṇā. Sakadāgāmissa dānaṃ deti—  ayaṃ sattamī pāṭipuggalikā dakkhiṇā. Sakadāgāmiphalasacchikiriyāya paṭipanne dānaṃ deti—  ayaṃ aṭṭhamī pāṭipuggalikā dakkhiṇā. Sotāpanne dānaṃ deti—  ayaṃ navamī pāṭipuggalikā dakkhiṇā. Sotāpattiphalasacchikiriyāya paṭipanne dānaṃ deti—  ayaṃ dasamī pāṭipuggalikā dakkhiṇā. Bāhirake kāmesu vītarāge dānaṃ deti—  ayaṃ ekādasamī pāṭipuggalikā dakkhiṇā. Puthujjanasīlavante dānaṃ deti—  ayaṃ dvādasamī pāṭipuggalikā dakkhiṇā. Puthujjanadussīle dānaṃ deti—  ayaṃ terasamī pāṭipuggalikā dakkhiṇā. Tiracchānagate dānaṃ deti—  ayaṃ cuddasamī pāṭipuggalikā dakkhiṇāti. &lt;/div&gt;&lt;/div&gt;&lt;div class="q" id="p_11M_1084"&gt; &lt;div class="p"&gt;&lt;span class="pN"&gt;1084&lt;/span&gt;Tatrānanda, tiracchānagate dānaṃ datvā sataguṇā dakkhiṇā pāṭikaṅkhitabbā, puthujjanadussīle dānaṃ datvā sahassaguṇā dakkhiṇā pāṭikaṅkhitabbā, puthujjanasīlavante dānaṃ datvā satasahassaguṇā dakkhiṇā pāṭikaṅkhitabbā, bāhirake kāmesu vītarāge dānaṃ datvā koṭisatasahassaguṇā dakkhiṇā pāṭikaṅkhitabbā, sotāpattiphalasacchikiriyāya paṭipanne dānaṃ datvā asaṅkheyyā appameyyā dakkhiṇā pāṭikaṅkhitabbā, ko pana vādo sotāpanne, ko pana vādo sakadāgāmiphalasacchikiriyāya paṭipanne, ko pana vādo sakadāgāmissa, ko pana vādo anāgāmiphalasacchikiriyāya paṭipanne, ko pana vādo anāgāmissa, ko pana vādo arahattaphalasacchikiriyāya paṭipanne, ko pana vādo arahante, ko pana vādo paccekasambuddhe, ko pana vādo tathāgate arahante sammāsambuddhe. &lt;/div&gt;&lt;/div&gt;&lt;div class="q" id="p_11M_1085"&gt; &lt;div class="divNumber"&gt;380.&lt;/div&gt; &lt;div class="p"&gt;&lt;span class="pN"&gt;1085&lt;/span&gt;Satta kho panimānanda, saṃghagatā dakkhiṇā. Katamā satta? Buddhappamukhe ubhatosaṃghe dānaṃ deti—  ayaṃ paṭhamā saṃghagatā dakkhiṇā. Tathāgate parinibbute ubhatosaṃghe dānaṃ deti—  ayaṃ dutiyā saṃghagatā dakkhiṇā. Bhikkhusaṃghe dānaṃ deti—  ayaṃ tatiyā saṃghagatā dakkhiṇā. Bhikkhunisaṃghe dānaṃ deti—  ayaṃ catutthī saṃghagatā dakkhiṇā. ‘Ettakā me bhikkhū ca bhikkhuniyo ca saṃghato uddissathā’ti dānaṃ deti—  ayaṃ pañcamī saṃghagatā dakkhiṇā. ‘Ettakā me bhikkhū saṃghato uddissathā’ti dānaṃ deti—  ayaṃ chaṭṭhī saṃghagatā dakkhiṇā. ‘Ettakā me bhikkhuniyo saṃghato uddissathā’ti dānaṃ deti—  ayaṃ sattamī saṃghagatā dakkhiṇā. &lt;/div&gt;&lt;/div&gt;&lt;div class="q" id="p_11M_1086"&gt; &lt;div class="p"&gt;&lt;span class="pN"&gt;1086&lt;/span&gt;Bhavissanti kho panānanda, anāgatamaddhānaṃ gotrabhuno kāsāvakaṇṭhā dussīlā pāpadhammā. Tesu dussīlesu saṃghaṃ uddissa dānaṃ dassanti. Tadāpāhaṃ, ānanda, saṃghagataṃ dakkhiṇaṃ asaṅkheyyaṃ appameyyaṃ vadāmi. Na tvevāhaṃ, ānanda, kenaci pariyāyena saṃghagatāya dakkhiṇāya pāṭipuggalikaṃ dānaṃ mahapphalataraṃ vadāmi. &lt;/div&gt;&lt;/div&gt;&lt;div class="q" id="p_11M_1087"&gt; &lt;div class="divNumber"&gt;381.&lt;/div&gt; &lt;div class="p"&gt;&lt;span class="pN"&gt;1087&lt;/span&gt;Catasso kho imā, ānanda, dakkhiṇā visuddhiyo. Katamā catasso? Atthānanda, dakkhiṇā dāyakato visujjhati no paṭiggāhakato. Atthānanda, dakkhiṇā paṭiggāhakato visujjhati no dāyakato. Atthānanda, dakkhiṇā neva dāyakato visujjhati no paṭiggāhakato. Atthānanda, dakkhiṇā dāyakato ceva visujjhati paṭiggāhakato ca. &lt;/div&gt;&lt;/div&gt;&lt;div class="q" id="p_11M_1088"&gt; &lt;div class="p"&gt;&lt;span class="pN"&gt;1088&lt;/span&gt;Kathañcānanda, dakkhiṇā dāyakato visujjhati no paṭiggāhakato? Idhānanda, dāyako hoti sīlavā kalyāṇadhammo, paṭiggāhakā honti dussīlā pāpadhammā—  evaṃ kho, ānanda, dakkhiṇā dāyakato visujjhati no paṭiggāhakato. &lt;/div&gt;&lt;/div&gt;&lt;div class="q" id="p_11M_1089"&gt; &lt;div class="p"&gt;&lt;span class="pN"&gt;1089&lt;/span&gt;Kathañcānanda, dakkhiṇā paṭiggāhakato visujjhati no dāyakato? Idhānanda, dāyako hoti dussīlo pāpadhammo, paṭiggāhakā honti sīlavanto kalyāṇadhammā—  evaṃ kho, ānanda, dakkhiṇā paṭiggāhakato visujjhati no dāyakato. &lt;/div&gt;&lt;/div&gt;&lt;div class="q" id="p_11M_1090"&gt; &lt;div class="p"&gt;&lt;span class="pN"&gt;1090&lt;/span&gt;Kathañcānanda, dakkhiṇā neva dāyakato visujjhati no paṭiggāhakato? Idhānanda, dāyako ca hoti dussīlo pāpadhammo, paṭiggāhakā ca honti dussīlā pāpadhammā—  evaṃ kho, ānanda, dakkhiṇā neva dāyakato visujjhati no paṭiggāhakato. &lt;/div&gt;&lt;/div&gt;&lt;div class="q" id="p_11M_1091"&gt; &lt;div class="p"&gt;&lt;span class="pN"&gt;1091&lt;/span&gt;Kathañcānanda, dakkhiṇā dāyakato ceva visujjhati paṭiggāhakato ca? Idhānanda, dāyako ca hoti sīlavā kalyāṇadhammo, paṭiggāhakā ca honti sīlavanto kalyāṇadhammā—  evaṃ kho, ānanda, dakkhiṇā dāyakato ceva visujjhati paṭiggāhakato ca. Imā kho, ānanda, catasso dakkhiṇā visuddhiyo”ti. &lt;/div&gt;&lt;/div&gt;&lt;div class="q" id="p_11M_1092"&gt; &lt;div class="p"&gt;&lt;span class="pN"&gt;1092&lt;/span&gt;Idamavoca bhagavā. Idaṃ vatvāna sugato athāparaṃ etadavoca satthā—  &lt;/div&gt;&lt;/div&gt;&lt;div class="q" id="p_11M_1093"&gt; &lt;div class="divNumber"&gt;382.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1093&lt;/div&gt; &lt;div class="G"&gt;“Yo sīlavā dussīlesu dadāti dānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammena laddhaṃ supasannacitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abhisaddahaṃ kammaphalaṃ uḷāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sā dakkhiṇā dāyakato visujjhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_11M_1094"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1094&lt;/div&gt; &lt;div class="G"&gt;Yo dussīlo sīlavantesu dadāti dānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Adhammena laddhaṃ appasannacitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anabhisaddahaṃ kammaphalaṃ uḷāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sā dakkhiṇā paṭiggāhakato visujjhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_11M_1095"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1095&lt;/div&gt; &lt;div class="G"&gt;Yo dussīlo dussīlesu dadāti dānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Adhammena laddhaṃ appasannacitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anabhisaddahaṃ kammaphalaṃ uḷāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na taṃ dānaṃ vipulapphalanti brūmi.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_11M_1096"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1096&lt;/div&gt; &lt;div class="G"&gt;Yo sīlavā sīlavantesu dadāti dānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammena laddhaṃ supasannacitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abhisaddahaṃ kammaphalaṃ uḷāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ ve dānaṃ vipulapphalanti brūmi.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_11M_1097"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1097&lt;/div&gt; &lt;div class="G"&gt;Yo vītarāgo vītarāgesu dadāti dānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammena laddhaṃ supasannacitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abhisaddahaṃ kammaphalaṃ uḷāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ ve dānaṃ āmisadānānamaggan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_11M_1098"&gt;&lt;span class="pN"&gt;1098&lt;/span&gt;Dakkhiṇāvibhaṅgasuttaṃ niṭṭhitaṃ dvādasamaṃ.&lt;/div&gt;&lt;div class="ENDH3" id="p_11M_1099"&gt;&lt;span class="pN"&gt;1099&lt;/span&gt;Vibhaṅgavaggo niṭṭhito catuttho.&lt;/div&gt;&lt;div class="SUMMARY" id="p_11M_1100"&gt;&lt;span class="pN"&gt;1100&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_11M_1101"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1101&lt;/div&gt; &lt;div class="G"&gt;Bhaddekānandakaccāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Lomasakaṅgiyāsubho;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mahākammasaḷāyatanavibhaṅgā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Uddesaaraṇā dhātu saccaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_11M_1102"&gt;&lt;span class="pN"&gt;1102&lt;/span&gt;Dakkhiṇāvibhaṅgasuttanti.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272675" title="Go to previous page"&gt;&amp;lt;&amp;lt; 4.11 Saccavibhaṅgasutta&lt;/a&gt;&lt;a href="javascript:void(0)" onclick="upP()" id="upL" name="271693" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271694" title="Go to next page"&gt;5 Saḷāyatanavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
