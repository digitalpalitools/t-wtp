<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/9"&gt;9 Supaṇṇasaṃyutta&lt;/a&gt; » &lt;a href="/tipitaka/13S3/9/9.1"&gt;9.1 Supaṇṇavagga&lt;/a&gt;&lt;/div&gt;&lt;div class="i"&gt;9.1.4--6 Dutiyādidvayakārīsuttattika&lt;/div&gt;&lt;div class=h&gt;Supaṇṇasaṃyutta&lt;/div&gt;&lt;div class=h&gt;Supaṇṇavagga&lt;/div&gt;&lt;div class=h&gt;Dutiyādidvayakārīsuttattika&lt;/div&gt;&lt;div class="q" id="p_13S3_1191"&gt; &lt;div class="divNumber"&gt;395--397.&lt;/div&gt; &lt;div class="p"&gt;&lt;span class="pN"&gt;1191&lt;/span&gt;Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ…pe…  saṃsedajānaṃ supaṇṇānaṃ…pe…  opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti—  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. &lt;/div&gt;&lt;/div&gt;&lt;div class="CENTER" id="p_13S3_1192"&gt;&lt;span class="pN"&gt;1192&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274263" title="Go to previous page"&gt;&amp;lt;&amp;lt; 9.1.3 Dvayakārīsutta&lt;/a&gt;&lt;a href="javascript:void(0)" onclick="upP()" id="upL" name="272758" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274265" title="Go to next page"&gt;9.1.7--16 Aṇḍajadānūpakārasuttadasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
