<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.14"&gt;10.14 Upādinnaduka&lt;/a&gt; » &lt;a href="/tipitaka/38P2/10/10.14/10.14.7"&gt;10.14.7 Pañhāvāra&lt;/a&gt; » &lt;a href="/tipitaka/38P2/10/10.14/10.14.7/10.14.7.1"&gt;10.14.7.1 Paccayānuloma&lt;/a&gt; » &lt;a href="/tipitaka/38P2/10/10.14/10.14.7/10.14.7.1/10.14.7.1.1"&gt;10.14.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthyādi&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Upādinnaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthyādi&lt;/div&gt;&lt;div class="q" id="p_38P2_3502"&gt; &lt;div class="divNumber"&gt;464.&lt;/div&gt; &lt;div class="p"&gt;&lt;span class="pN"&gt;3502&lt;/span&gt;Upādinno dhammo upādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ. Yathā nikkhittapadāni vibhajitabbāni paripuṇṇāni.) (1) &lt;/div&gt;&lt;/div&gt;&lt;div class="q" id="p_38P2_3503"&gt; &lt;div class="p"&gt;&lt;span class="pN"&gt;3503&lt;/span&gt;Upādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (2) &lt;/div&gt;&lt;/div&gt;&lt;div class="q" id="p_38P2_3504"&gt; &lt;div class="p"&gt;&lt;span class="pN"&gt;3504&lt;/span&gt;Upādinno dhammo upādinnassa ca anupādinnassa ca dhammassa atthipaccayena paccayo—  sahajātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (3) &lt;/div&gt;&lt;/div&gt;&lt;div class="q" id="p_38P2_3505"&gt; &lt;div class="p"&gt;&lt;span class="pN"&gt;3505&lt;/span&gt;Anupādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vibhajitabbāni.) (1) &lt;/div&gt;&lt;/div&gt;&lt;div class="q" id="p_38P2_3506"&gt; &lt;div class="p"&gt;&lt;span class="pN"&gt;3506&lt;/span&gt;Anupādinno dhammo upādinnassa dhammassa atthipaccayena paccayo—  purejātaṃ, pacchājātaṃ, āhāraṃ. &lt;span class="bold"&gt;Purejātaṃ&lt;/span&gt;—  anupādinne rūpe…  sadde…  gandhe…  rase…  phoṭṭhabbe aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, anupādinnaṃ rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . &lt;span class="bold"&gt;Pacchājātā&lt;/span&gt;—  anupādinnā khandhā purejātassa imassa upādinnassa kāyassa atthipaccayena paccayo; anupādinno &lt;span class="bold"&gt;kabaḷīkāro āhāro&lt;/span&gt;—  imassa upādinnassa kāyassa atthipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3507"&gt; &lt;div class="p"&gt;&lt;span class="pN"&gt;3507&lt;/span&gt;Anupādinno dhammo upādinnassa ca anupādinnassa ca dhammassa atthipaccayena paccayo—  pacchājātaṃ, āhāraṃ. &lt;span class="bold"&gt;Pacchājātā&lt;/span&gt;—  anupādinnā khandhā purejātassa imassa upādinnassa ca anupādinnassa ca kāyassa atthipaccayena paccayo; anupādinno &lt;span class="bold"&gt;kabaḷīkāro āhāro&lt;/span&gt; imassa upādinnassa ca anupādinnassa ca kāyassa atthipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_3508"&gt; &lt;div class="divNumber"&gt;465.&lt;/div&gt; &lt;div class="p"&gt;&lt;span class="pN"&gt;3508&lt;/span&gt;Upādinno ca anupādinno ca dhammā upādinnassa dhammassa atthipaccayena paccayo—  purejātaṃ, pacchājātaṃ, āhāraṃ, indriyaṃ. &lt;span class="bold"&gt;Purejātaṃ&lt;/span&gt;—  anupādinnaṃ rūpāyatanañca cakkhāyatanañca cakkhuviññāṇassa…pe…  anupādinnaṃ phoṭṭhabbāyatanañca kāyāyatanañca kāyaviññāṇassa atthipaccayena paccayo; anupādinnaṃ rūpāyatanañca vatthu ca…pe…  phoṭṭhabbāyatanañca vatthu ca upādinnānaṃ khandhānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  upādinnā khandhā ca anupādinno kabaḷīkāro āhāro ca imassa upādinnassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  anupādinnā khandhā ca rūpajīvitindriyañca kaṭattārūpānaṃ atthipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_3509"&gt; &lt;div class="p"&gt;&lt;span class="pN"&gt;3509&lt;/span&gt;Upādinno ca anupādinno ca dhammā anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. &lt;span class="bold"&gt;Sahajātā&lt;/span&gt;—  upādinnā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Sahajāto&lt;/span&gt;—  anupādinno eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . &lt;span class="bold"&gt;Purejātaṃ&lt;/span&gt;—  anupādinnaṃ rūpāyatanañca vatthu ca anupādinnānaṃ khandhānaṃ atthipaccayena paccayo…pe…  phoṭṭhabbāyatanañca vatthu ca anupādinnānaṃ khandhānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  upādinnā khandhā ca anupādinno kabaḷīkāro āhāro ca imassa anupādinnassa kāyassa atthipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3510"&gt; &lt;div class="p"&gt;&lt;span class="pN"&gt;3510&lt;/span&gt;Upādinno ca anupādinno ca dhammā upādinnassa ca anupādinnassa ca dhammassa atthipaccayena paccayo. &lt;span class="bold"&gt;Āhāraṃ&lt;/span&gt;—  upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa atthipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_3511"&gt; &lt;div class="p"&gt;&lt;span class="pN"&gt;3511&lt;/span&gt;Natthipaccayena paccayo…  vigatapaccayena paccayo…  avigatapaccayena paccayo. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265437" title="Go to previous page"&gt;&amp;lt;&amp;lt; Vippayutta&lt;/a&gt;&lt;a href="javascript:void(0)" onclick="upP()" id="upL" name="263797" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263798" title="Go to next page"&gt;10.14.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
