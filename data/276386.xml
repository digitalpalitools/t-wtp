<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A8"&gt;17A8 Aṭṭhakanipātapāḷi&lt;/a&gt; » &lt;a href="/tipitaka/17A8/2"&gt;2 Dutiyapaṇṇāsaka&lt;/a&gt; » &lt;a href="/tipitaka/17A8/2/2.4"&gt;2.4 Sativagga&lt;/a&gt;&lt;/div&gt;&lt;div class="i"&gt;2.4.9 Paṭisāraṇīyasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Sativagga&lt;/div&gt;&lt;div class=h&gt;Paṭisāraṇīyasutta&lt;/div&gt;&lt;div class="q" id="p_17A8_846"&gt; &lt;div class="divNumber"&gt;89.&lt;/div&gt; &lt;div class="p"&gt;&lt;span class="pN"&gt;846&lt;/span&gt;“Aṭṭhahi, bhikkhave, dhammehi samannāgatassa bhikkhuno ākaṅkhamāno saṃgho paṭisāraṇīyakammaṃ kareyya. Katamehi aṭṭhahi? Gihīnaṃ alābhāya parisakkati, gihīnaṃ anatthāya parisakkati, gihī akkosati paribhāsati, gihī gihīhi bhedeti, buddhassa avaṇṇaṃ bhāsati, dhammassa avaṇṇaṃ bhāsati, saṃghassa avaṇṇaṃ bhāsati, dhammikañca gihipaṭissavaṃ na saccāpeti. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamāno saṃgho paṭisāraṇīyaṃ kammaṃ kareyya. &lt;/div&gt;&lt;/div&gt;&lt;div class="q" id="p_17A8_847"&gt; &lt;div class="p"&gt;&lt;span class="pN"&gt;847&lt;/span&gt;Aṭṭhahi, bhikkhave, dhammehi samannāgatassa bhikkhuno ākaṅkhamāno saṃgho paṭisāraṇīyakammaṃ paṭippassambheyya. Katamehi aṭṭhahi? Na gihīnaṃ alābhāya parisakkati, na gihīnaṃ anatthāya parisakkati, na gihī akkosati paribhāsati, na gihī gihīhi bhedeti, buddhassa vaṇṇaṃ bhāsati, dhammassa vaṇṇaṃ bhāsati, saṃghassa vaṇṇaṃ bhāsati, dhammikañca gihipaṭissavaṃ saccāpeti. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamāno saṃgho paṭisāraṇīyakammaṃ paṭippassambheyyā”ti. &lt;/div&gt;&lt;/div&gt;&lt;div class="CENTER" id="p_17A8_848"&gt;&lt;span class="pN"&gt;848&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276385" title="Go to previous page"&gt;&amp;lt;&amp;lt; 2.4.8 Appasādapavedanīyasutta&lt;/a&gt;&lt;a href="javascript:void(0)" onclick="upP()" id="upL" name="273201" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276387" title="Go to next page"&gt;2.4.10 Sammāvattanasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
