<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18It"&gt;18It Itivuttakapāḷi&lt;/a&gt; » &lt;a href="/tipitaka/18It/3"&gt;3 Tikanipāta&lt;/a&gt; » &lt;a href="/tipitaka/18It/3/3.4"&gt;3.4 Catutthavagga&lt;/a&gt;&lt;/div&gt;&lt;div class="i"&gt;3.4.4 Pañcapubbanimittasutta&lt;/div&gt;&lt;div class=h&gt;Tikanipāta&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Pañcapubbanimittasutta&lt;/div&gt;&lt;div class="q" id="p_18It_562"&gt; &lt;div class="divNumber"&gt;83.&lt;/div&gt; &lt;div class="p"&gt;&lt;span class="pN"&gt;562&lt;/span&gt;Vuttañhetaṃ bhagavatā vuttamarahatāti me sutaṃ—  &lt;/div&gt;&lt;/div&gt;&lt;div class="q" id="p_18It_563"&gt; &lt;div class="p"&gt;&lt;span class="pN"&gt;563&lt;/span&gt;“Yadā, bhikkhave, devo devakāyā cavanadhammo hoti, pañcassa pubbanimittāni pātubhavanti—  mālā milāyanti, vatthāni kilissanti, kacchehi sedā muccanti, kāye dubbaṇṇiyaṃ okkamati, sake devo devāsane nābhiramatīti. Tamenaṃ, bhikkhave, devā ‘cavanadhammo ayaṃ devaputto’ti iti viditvā tīhi vācāhi anumodenti—  ‘ito, bho, sugatiṃ gaccha. (1) &lt;/div&gt;&lt;/div&gt;&lt;div class="q" id="p_18It_564"&gt; &lt;div class="p"&gt;&lt;span class="pN"&gt;564&lt;/span&gt;Sugatiṃ gantvā suladdhalābhaṃ labha. (2) &lt;/div&gt;&lt;/div&gt;&lt;div class="q" id="p_18It_565"&gt; &lt;div class="p"&gt;&lt;span class="pN"&gt;565&lt;/span&gt;Suladdhalābhaṃ labhitvā suppatiṭṭhito bhavāhī’”ti. (3) &lt;/div&gt;&lt;/div&gt;&lt;div class="q" id="p_18It_566"&gt; &lt;div class="p"&gt;&lt;span class="pN"&gt;566&lt;/span&gt;Evaṃ vutte, aññataro bhikkhu bhagavantaṃ etadavoca—  “kiṃ nu kho, bhante, devānaṃ sugatigamanasaṅkhātaṃ. (1) &lt;/div&gt;&lt;/div&gt;&lt;div class="q" id="p_18It_567"&gt; &lt;div class="p"&gt;&lt;span class="pN"&gt;567&lt;/span&gt;Kiñca, bhante, devānaṃ suladdhalābhasaṅkhātaṃ. (2) &lt;/div&gt;&lt;/div&gt;&lt;div class="q" id="p_18It_568"&gt; &lt;div class="p"&gt;&lt;span class="pN"&gt;568&lt;/span&gt;Kiṃ pana, bhante, devānaṃ suppatiṭṭhitasaṅkhātan”ti? (3) &lt;/div&gt;&lt;/div&gt;&lt;div class="q" id="p_18It_569"&gt; &lt;div class="p"&gt;&lt;span class="pN"&gt;569&lt;/span&gt;“Manussattaṃ kho, bhikkhu, devānaṃ sugatigamanasaṅkhātaṃ. (1) &lt;/div&gt;&lt;/div&gt;&lt;div class="q" id="p_18It_570"&gt; &lt;div class="p"&gt;&lt;span class="pN"&gt;570&lt;/span&gt;Yaṃ manussabhūto samāno tathāgatappavedite dhammavinaye saddhaṃ paṭilabhati; idaṃ kho, bhikkhu, devānaṃ suladdhalābhasaṅkhātaṃ. (2) &lt;/div&gt;&lt;/div&gt;&lt;div class="q" id="p_18It_571"&gt; &lt;div class="p"&gt;&lt;span class="pN"&gt;571&lt;/span&gt;Sā kho panassa saddhā niviṭṭhā hoti mūlajātā patiṭṭhitā daḷhā asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ; idaṃ kho, bhikkhu, devānaṃ suppatiṭṭhitasaṅkhātan”ti. (3) &lt;/div&gt;&lt;/div&gt;&lt;div class="q" id="p_18It_572"&gt; &lt;div class="p"&gt;&lt;span class="pN"&gt;572&lt;/span&gt;Etamatthaṃ bhagavā avoca. Tatthetaṃ iti vuccati—  &lt;/div&gt;&lt;/div&gt;&lt;div class="q" id="p_18It_573"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;573&lt;/div&gt; &lt;div class="G"&gt;“Yadā devo devakāyā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;cavati āyusaṅkhayā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tayo saddā niccharanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;devānaṃ anumodataṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_574"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;574&lt;/div&gt; &lt;div class="G"&gt;‘Ito bho sugatiṃ gaccha,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;manussānaṃ sahabyataṃ; (1)&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Manussabhūto saddhamme,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;labha saddhaṃ anuttaraṃ. (2)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_575"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;575&lt;/div&gt; &lt;div class="G"&gt;Sā te saddhā niviṭṭhassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mūlajātā patiṭṭhitā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yāvajīvaṃ asaṃhīrā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;saddhamme suppavedite. (3)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_576"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;576&lt;/div&gt; &lt;div class="G"&gt;Kāyaduccaritaṃ hitvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vacīduccaritāni ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Manoduccaritaṃ hitvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yañcaññaṃ dosasañhitaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_577"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;577&lt;/div&gt; &lt;div class="G"&gt;Kāyena kusalaṃ katvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vācāya kusalaṃ bahuṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Manasā kusalaṃ katvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;appamāṇaṃ nirūpadhiṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_578"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;578&lt;/div&gt; &lt;div class="G"&gt;Tato opadhikaṃ puññaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;katvā dānena taṃ bahuṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññepi macce saddhamme,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;brahmacariye nivesaya’.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_579"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;579&lt;/div&gt; &lt;div class="G"&gt;Imāya anukampāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;devā devaṃ yadā vidū;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cavantaṃ anumodenti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ehi deva punappunan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_580"&gt; &lt;div class="p"&gt;&lt;span class="pN"&gt;580&lt;/span&gt;Ayampi attho vutto bhagavatā, iti me sutanti. &lt;/div&gt;&lt;/div&gt;&lt;div class="CENTER" id="p_18It_581"&gt;&lt;span class="pN"&gt;581&lt;/span&gt;Catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268457" title="Go to previous page"&gt;&amp;lt;&amp;lt; 3.4.3 Devasaddasutta&lt;/a&gt;&lt;a href="javascript:void(0)" onclick="upP()" id="upL" name="266890" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268459" title="Go to next page"&gt;3.4.5 Bahujanahitasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
