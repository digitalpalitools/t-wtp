<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/21"&gt;21 Pañcavagga&lt;/a&gt;&lt;/div&gt;&lt;div class="i"&gt;21.2 Atthavasavagga&lt;/div&gt;&lt;div class=h&gt;Pañcavagga&lt;/div&gt;&lt;div class=h&gt;Atthavasavagga&lt;/div&gt;&lt;div class="q" id="p_5V_2410"&gt; &lt;div class="divNumber"&gt;498.&lt;/div&gt; &lt;div class="p"&gt;&lt;span class="pN"&gt;2410&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Saṃghasuṭṭhutāya, saṃghaphāsutāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2411"&gt; &lt;div class="p"&gt;&lt;span class="pN"&gt;2411&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2412"&gt; &lt;div class="p"&gt;&lt;span class="pN"&gt;2412&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2413"&gt; &lt;div class="p"&gt;&lt;span class="pN"&gt;2413&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2414"&gt; &lt;div class="p"&gt;&lt;span class="pN"&gt;2414&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2415"&gt; &lt;div class="p"&gt;&lt;span class="pN"&gt;2415&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2416"&gt; &lt;div class="p"&gt;&lt;span class="pN"&gt;2416&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2417"&gt; &lt;div class="p"&gt;&lt;span class="pN"&gt;2417&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Gihīnaṃ anukampāya, pāpicchānaṃ pakkhupacchedāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2418"&gt; &lt;div class="p"&gt;&lt;span class="pN"&gt;2418&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Appasannānaṃ pasādāya, pasannānaṃ bhiyyobhāvāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="q" id="p_5V_2419"&gt; &lt;div class="p"&gt;&lt;span class="pN"&gt;2419&lt;/span&gt;Dve atthavase paṭicca tathāgatena sāvakānaṃ sikkhāpadaṃ paññattaṃ. Saddhammaṭṭhitiyā, vinayānuggahāya—  ime dve atthavase paṭicca tathāgatena sāvakānaṃ sikkhāpadaṃ paññattaṃ. &lt;/div&gt;&lt;/div&gt;&lt;div class="CENTER" id="p_5V_2420"&gt;&lt;span class="pN"&gt;2420&lt;/span&gt;Atthavasavaggo niṭṭhito dutiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272253" title="Go to previous page"&gt;&amp;lt;&amp;lt; 21.1 Kammavagga&lt;/a&gt;&lt;a href="javascript:void(0)" onclick="upP()" id="upL" name="271645" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272255" title="Go to next page"&gt;21.3 Paññattavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
