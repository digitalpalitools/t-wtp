<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.3"&gt;2.4.3 Naggavagga&lt;/a&gt;&lt;/div&gt;&lt;div class="i"&gt;2.4.3.1 Naggasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Naggavagga&lt;/div&gt;&lt;div class=h&gt;Naggasikkhāpada&lt;/div&gt;&lt;div class="q" id="p_2V_2785"&gt; &lt;div class="divNumber"&gt;883.&lt;/div&gt; &lt;div class="p"&gt;&lt;span class="pN"&gt;2785&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā bhikkhuniyo aciravatiyā nadiyā vesiyāhi saddhiṃ naggā ekatitthe nahāyanti. Vesiyā tā bhikkhuniyo uppaṇḍesuṃ—  “kiṃ nu kho nāma tumhākaṃ, ayye, daharānaṃ brahmacariyaṃ ciṇṇena, nanu nāma kāmā paribhuñjitabbā. Yadā jiṇṇā bhavissatha tadā brahmacariyaṃ carissatha. Evaṃ tumhākaṃ ubho atthā pariggahitā bhavissantī”ti. Bhikkhuniyo vesiyāhi uppaṇḍiyamānā maṅkū ahesuṃ. Atha kho tā bhikkhuniyo upassayaṃ gantvā bhikkhunīnaṃ etamatthaṃ ārocesuṃ. Bhikkhuniyo bhikkhūnaṃ etamatthaṃ ārocesuṃ. Bhikkhū bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—  “tena hi, bhikkhave, bhikkhunīnaṃ sikkhāpadaṃ paññapessāmi dasa atthavase paṭicca—  saṃghasuṭṭhutāya…pe…  vinayānuggahāya. Evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2786"&gt; &lt;div class="divNumber"&gt;884.&lt;/div&gt; &lt;div class="p"&gt;&lt;span class="pN"&gt;2786&lt;/span&gt;&lt;span class="bold"&gt;“Yā pana bhikkhunī naggā nahāyeyya, pācittiyan”&lt;/span&gt;ti. (&lt;span class="italic"&gt;21&lt;/span&gt;:&lt;span class="bold"&gt;76&lt;/span&gt;) &lt;/div&gt;&lt;/div&gt;&lt;div class="q" id="p_2V_2787"&gt; &lt;div class="divNumber"&gt;885.&lt;/div&gt; &lt;div class="p"&gt;&lt;span class="pN"&gt;2787&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2788"&gt; &lt;div class="p"&gt;&lt;span class="pN"&gt;2788&lt;/span&gt;&lt;span class="bold"&gt;Naggā nahāyeyyā&lt;/span&gt;ti anivatthā vā apārutā vā nahāyati, payoge dukkaṭaṃ. Nahānapariyosāne āpatti pācittiyassa. &lt;/div&gt;&lt;/div&gt;&lt;div class="q" id="p_2V_2789"&gt; &lt;div class="divNumber"&gt;886.&lt;/div&gt; &lt;div class="p"&gt;&lt;span class="pN"&gt;2789&lt;/span&gt;Anāpatti—  acchinnacīvarikāya vā naṭṭhacīvarikāya vā, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2790"&gt;&lt;span class="pN"&gt;2790&lt;/span&gt;Paṭhamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273287" title="Go to previous page"&gt;&amp;lt;&amp;lt; 2.4.3 Naggavagga&lt;/a&gt;&lt;a href="javascript:void(0)" onclick="upP()" id="upL" name="273287" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276658" title="Go to next page"&gt;2.4.3.2 Udakasāṭikasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
