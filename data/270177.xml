<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.5"&gt;1.5 Pañcamavagga&lt;/a&gt;&lt;/div&gt;&lt;div class="i"&gt;1.5.5 Paṭisambhidākathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Pañcamavagga&lt;/div&gt;&lt;div class=h&gt;Paṭisambhidākathā&lt;/div&gt;&lt;div class="q" id="p_32Kv_1502"&gt; &lt;div class="divNumber"&gt;432.&lt;/div&gt; &lt;div class="p"&gt;&lt;span class="pN"&gt;1502&lt;/span&gt;๐ Sabbaṃ ñāṇaṃ paṭisambhidāti? Āmantā. Sammutiñāṇaṃ paṭisambhidāti? Na hevaṃ vattabbe…pe…  sammutiñāṇaṃ paṭisambhidāti? Āmantā. Ye keci sammutiṃ jānanti, sabbe te paṭisambhidāpattāti? Na hevaṃ vattabbe…pe…  sabbaṃ ñāṇaṃ paṭisambhidāti? Āmantā. Cetopariyāye ñāṇaṃ paṭisambhidāti? Na hevaṃ vattabbe…pe…  cetopariyāye ñāṇaṃ paṭisambhidāti? Āmantā. Ye keci paracittaṃ jānanti, sabbe te paṭisambhidāpattāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1503"&gt; &lt;div class="p"&gt;&lt;span class="pN"&gt;1503&lt;/span&gt;๐ Sabbaṃ ñāṇaṃ paṭisambhidāti? Āmantā. Sabbā paññā paṭisambhidāti? Na hevaṃ vattabbe…pe…  sabbā paññā paṭisambhidāti? Āmantā. Pathavīkasiṇaṃ samāpattiṃ samāpannassa atthi paññā, sā paññā paṭisambhidāti? Na hevaṃ vattabbe…pe…  āpokasiṇaṃ…pe…  tejokasiṇaṃ…pe…  vāyokasiṇaṃ…pe…  nīlakasiṇaṃ…pe…  pītakasiṇaṃ…pe…  lohitakasiṇaṃ…pe…  odātakasiṇaṃ…pe…  ākāsānañcāyatanaṃ…pe…  viññāṇañcāyatanaṃ…pe…  ākiñcaññāyatanaṃ…pe…  nevasaññānāsaññāyatanaṃ samāpannassa…pe…  dānaṃ dadantassa…pe…  cīvaraṃ dadantassa…pe…  piṇḍapātaṃ dadantassa…pe…  senāsanaṃ dadantassa…pe…  gilānapaccayabhesajjaparikkhāraṃ dadantassa atthi paññā, sā paññā paṭisambhidāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1504"&gt; &lt;div class="divNumber"&gt;433.&lt;/div&gt; &lt;div class="p"&gt;&lt;span class="pN"&gt;1504&lt;/span&gt;× Na vattabbaṃ—  “sabbaṃ ñāṇaṃ paṭisambhidā”ti? Āmantā. Atthi lokuttarā paññā, sā paññā na paṭisambhidāti? Na hevaṃ vattabbe…pe…  tena hi sabbaṃ ñāṇaṃ paṭisambhidāti. &lt;/div&gt;&lt;/div&gt;&lt;div class="CENTER" id="p_32Kv_1505"&gt;&lt;span class="pN"&gt;1505&lt;/span&gt;Paṭisambhidākathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270176" title="Go to previous page"&gt;&amp;lt;&amp;lt; 1.5.4 Niyāmakathā&lt;/a&gt;&lt;a href="javascript:void(0)" onclick="upP()" id="upL" name="267999" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270178" title="Go to next page"&gt;1.5.6 Sammutiñāṇakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
