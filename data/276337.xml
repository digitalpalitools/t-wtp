<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A8"&gt;17A8 Aṭṭhakanipātapāḷi&lt;/a&gt; » &lt;a href="/tipitaka/17A8/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/17A8/1/1.4"&gt;1.4 Dānavagga&lt;/a&gt;&lt;/div&gt;&lt;div class="i"&gt;1.4.10 Duccaritavipākasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Dānavagga&lt;/div&gt;&lt;div class=h&gt;Duccaritavipākasutta&lt;/div&gt;&lt;div class="q" id="p_17A8_374"&gt; &lt;div class="divNumber"&gt;40.&lt;/div&gt; &lt;div class="p"&gt;&lt;span class="pN"&gt;374&lt;/span&gt;“Pāṇātipāto, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso pāṇātipātassa vipāko, manussabhūtassa appāyukasaṃvattaniko hoti. (1) &lt;/div&gt;&lt;/div&gt;&lt;div class="q" id="p_17A8_375"&gt; &lt;div class="p"&gt;&lt;span class="pN"&gt;375&lt;/span&gt;Adinnādānaṃ, bhikkhave, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ. Yo sabbalahuso adinnādānassa vipāko, manussabhūtassa bhogabyasanasaṃvattaniko hoti. (2) &lt;/div&gt;&lt;/div&gt;&lt;div class="q" id="p_17A8_376"&gt; &lt;div class="p"&gt;&lt;span class="pN"&gt;376&lt;/span&gt;Kāmesumicchācāro, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso kāmesumicchācārassa vipāko, manussabhūtassa sapattaverasaṃvattaniko hoti. (3) &lt;/div&gt;&lt;/div&gt;&lt;div class="q" id="p_17A8_377"&gt; &lt;div class="p"&gt;&lt;span class="pN"&gt;377&lt;/span&gt;Musāvādo, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso musāvādassa vipāko, manussabhūtassa abhūtabbhakkhānasaṃvattaniko hoti. (4) &lt;/div&gt;&lt;/div&gt;&lt;div class="q" id="p_17A8_378"&gt; &lt;div class="p"&gt;&lt;span class="pN"&gt;378&lt;/span&gt;Pisuṇā, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā. Yo sabbalahuso pisuṇāya vācāya vipāko, manussabhūtassa mittehi bhedanasaṃvattaniko hoti. (5) &lt;/div&gt;&lt;/div&gt;&lt;div class="q" id="p_17A8_379"&gt; &lt;div class="p"&gt;&lt;span class="pN"&gt;379&lt;/span&gt;Pharusā, bhikkhave, vācā āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikā. Yo sabbalahuso pharusāya vācāya vipāko, manussabhūtassa amanāpasaddasaṃvattaniko hoti. (6) &lt;/div&gt;&lt;/div&gt;&lt;div class="q" id="p_17A8_380"&gt; &lt;div class="p"&gt;&lt;span class="pN"&gt;380&lt;/span&gt;Samphappalāpo, bhikkhave, āsevito bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko. Yo sabbalahuso samphappalāpassa vipāko, manussabhūtassa anādeyyavācāsaṃvattaniko hoti. (7) &lt;/div&gt;&lt;/div&gt;&lt;div class="q" id="p_17A8_381"&gt; &lt;div class="p"&gt;&lt;span class="pN"&gt;381&lt;/span&gt;Surāmerayapānaṃ, bhikkhave, āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ pettivisayasaṃvattanikaṃ. Yo sabbalahuso surāmerayapānassa vipāko, manussabhūtassa ummattakasaṃvattaniko hotī”ti. (8) &lt;/div&gt;&lt;/div&gt;&lt;div class="CENTER" id="p_17A8_382"&gt;&lt;span class="pN"&gt;382&lt;/span&gt;Dasamaṃ.&lt;/div&gt;&lt;div class="CENTER" id="p_17A8_383"&gt;&lt;span class="pN"&gt;383&lt;/span&gt;Dānavaggo catuttho.&lt;/div&gt;&lt;div class="SUMMARY" id="p_17A8_384"&gt;&lt;span class="pN"&gt;384&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_17A8_385"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;385&lt;/div&gt; &lt;div class="G"&gt;Dve dānāni vatthuñca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;khettaṃ dānūpapattiyo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kiriyaṃ dve sappurisā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;abhisando vipāko cāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276336" title="Go to previous page"&gt;&amp;lt;&amp;lt; 1.4.9 Abhisandasutta&lt;/a&gt;&lt;a href="javascript:void(0)" onclick="upP()" id="upL" name="273196" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273197" title="Go to next page"&gt;1.5 Uposathavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
