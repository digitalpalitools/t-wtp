<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/2"&gt;2 Bojjhaṅgasaṃyutta&lt;/a&gt; » &lt;a href="/tipitaka/14S5/2/2.1"&gt;2.1 Pabbatavagga&lt;/a&gt;&lt;/div&gt;&lt;div class="i"&gt;2.1.8 Upavānasutta&lt;/div&gt;&lt;div class=h&gt;Bojjhaṅgasaṃyutta&lt;/div&gt;&lt;div class=h&gt;Pabbatavagga&lt;/div&gt;&lt;div class=h&gt;Upavānasutta&lt;/div&gt;&lt;div class="q" id="p_14S5_412"&gt; &lt;div class="divNumber"&gt;189.&lt;/div&gt; &lt;div class="p"&gt;&lt;span class="pN"&gt;412&lt;/span&gt;Ekaṃ samayaṃ āyasmā ca upavāno āyasmā ca sāriputto kosambiyaṃ viharanti ghositārāme. Atha kho āyasmā sāriputto sāyanhasamayaṃ paṭisallānā vuṭṭhito yenāyasmā upavāno tenupasaṅkami; upasaṅkamitvā āyasmatā upavānena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho āyasmā sāriputto āyasmantaṃ upavānaṃ etadavoca—  &lt;/div&gt;&lt;/div&gt;&lt;div class="q" id="p_14S5_413"&gt; &lt;div class="p"&gt;&lt;span class="pN"&gt;413&lt;/span&gt;“Jāneyya nu kho, āvuso upavāna, bhikkhu ‘paccattaṃ yonisomanasikārā evaṃ susamāraddhā me satta bojjhaṅgā phāsuvihārāya saṃvattantī’”ti? “Jāneyya kho, āvuso sāriputta, bhikkhu ‘paccattaṃ yonisomanasikārā evaṃ susamāraddhā me satta bojjhaṅgā phāsuvihārāya saṃvattantī’”ti. &lt;/div&gt;&lt;/div&gt;&lt;div class="q" id="p_14S5_414"&gt; &lt;div class="p"&gt;&lt;span class="pN"&gt;414&lt;/span&gt;“Satisambojjhaṅgaṃ kho, āvuso, bhikkhu ārabbhamāno pajānāti ‘cittañca me suvimuttaṃ, thinamiddhañca me susamūhataṃ, uddhaccakukkuccañca me suppaṭivinītaṃ, āraddhañca me vīriyaṃ, aṭṭhiṃ katvā manasi karomi, no ca līnan’ti…pe…  upekkhāsambojjhaṅgaṃ āvuso, bhikkhu ārabbhamāno pajānāti ‘cittañca me suvimuttaṃ, thinamiddhañca me susamūhataṃ, uddhaccakukkuccañca me suppaṭivinītaṃ, āraddhañca me vīriyaṃ, aṭṭhiṃ katvā manasi karomi, no ca līnan’”ti. “Evaṃ kho, āvuso sāriputta, bhikkhu jāneyya ‘paccattaṃ yonisomanasikārā evaṃ susamāraddhā me satta bojjhaṅgā phāsuvihārāya saṃvattantī’”ti. &lt;/div&gt;&lt;/div&gt;&lt;div class="CENTER" id="p_14S5_415"&gt;&lt;span class="pN"&gt;415&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274608" title="Go to previous page"&gt;&amp;lt;&amp;lt; 2.1.7 Kūṭāgārasutta&lt;/a&gt;&lt;a href="javascript:void(0)" onclick="upP()" id="upL" name="272795" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274610" title="Go to next page"&gt;2.1.9 Paṭhamauppannasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
