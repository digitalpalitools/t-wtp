<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.4"&gt;2.4 Navamavagga&lt;/a&gt;&lt;/div&gt;&lt;div class="i"&gt;2.4.1 Ānisaṃsadassāvīkathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Navamavagga&lt;/div&gt;&lt;div class=h&gt;Ānisaṃsadassāvīkathā&lt;/div&gt;&lt;div class="q" id="p_32Kv_1852"&gt; &lt;div class="divNumber"&gt;547.&lt;/div&gt; &lt;div class="p"&gt;&lt;span class="pN"&gt;1852&lt;/span&gt;๐ Ānisaṃsadassāvissa saṃyojanānaṃ pahānanti? Āmantā. Nanu saṅkhāre aniccato manasikaroto saṃyojanā pahīyantīti? Āmantā. Hañci saṅkhāre aniccato manasikaroto saṃyojanā pahīyanti, no ca vata re vattabbe—  “ānisaṃsadassāvissa saṃyojanānaṃ pahānan”ti. &lt;/div&gt;&lt;/div&gt;&lt;div class="q" id="p_32Kv_1853"&gt; &lt;div class="p"&gt;&lt;span class="pN"&gt;1853&lt;/span&gt;๐ Nanu saṅkhāre dukkhato…pe…  rogato…  gaṇḍato…  sallato…  aghato…  ābādhato…  parato…  palokato…  ītito…  upaddavato…  bhayato…  upasaggato…  calato…  pabhaṅguto…  addhuvato…  atāṇato…  aleṇato…  asaraṇato…  asaraṇībhūtato…  rittato…  tucchato…  suññato…  anattato…  ādīnavato…pe…  vipariṇāmadhammato manasikaroto saṃyojanā pahīyantīti? Āmantā. Hañci saṅkhāre vipariṇāmadhammato manasikaroto saṃyojanā pahīyanti, no ca vata re vattabbe—  “ānisaṃsadassāvissa saṃyojanānaṃ pahānan”ti. &lt;/div&gt;&lt;/div&gt;&lt;div class="q" id="p_32Kv_1854"&gt; &lt;div class="p"&gt;&lt;span class="pN"&gt;1854&lt;/span&gt;๐ Saṅkhāre ca aniccato manasi karoti nibbāne ca ānisaṃsadassāvī hotīti? Na hevaṃ vattabbe…pe…  saṅkhāre ca aniccato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe…  saṅkhāre ca dukkhato…pe…  vipariṇāmadhammato manasi karoti nibbāne ca ānisaṃsadassāvī hotīti? Na hevaṃ vattabbe…pe…  saṅkhāre ca vipariṇāmadhammato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1855"&gt; &lt;div class="divNumber"&gt;548.&lt;/div&gt; &lt;div class="p"&gt;&lt;span class="pN"&gt;1855&lt;/span&gt;× Na vattabbaṃ—  “ānisaṃsadassāvissa saṃyojanānaṃ pahānan”ti? Āmantā. Nanu vuttaṃ bhagavatā—  “idha, bhikkhave, bhikkhu nibbāne sukhānupassī viharati sukhasaññī sukhapaṭisaṃvedī, satataṃ samitaṃ abbokiṇṇaṃ cetasā adhimuccamāno paññāya pariyogāhamāno”ti. Attheva suttantoti? Āmantā. Tena hi ānisaṃsadassāvissa saṃyojanānaṃ pahānanti. &lt;/div&gt;&lt;/div&gt;&lt;div class="CENTER" id="p_32Kv_1856"&gt;&lt;span class="pN"&gt;1856&lt;/span&gt;Ānisaṃsadassāvīkathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268003" title="Go to previous page"&gt;&amp;lt;&amp;lt; 2.4 Navamavagga&lt;/a&gt;&lt;a href="javascript:void(0)" onclick="upP()" id="upL" name="268003" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270215" title="Go to next page"&gt;2.4.2 Amatārammaṇakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
