<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/7"&gt;7 Cūḷavagga&lt;/a&gt;&lt;/div&gt;&lt;div class="i"&gt;7.3 Paṭhamasattasutta&lt;/div&gt;&lt;div class=h&gt;Cūḷavagga&lt;/div&gt;&lt;div class=h&gt;Paṭhamasattasutta&lt;/div&gt;&lt;div class="q" id="p_18Ud_613"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;613&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sāvatthiyā manussā yebhuyyena kāmesu ativelaṃ sattā ( ) rattā giddhā gathitā mucchitā ajjhosannā sammattakajātā kāmesu viharanti. &lt;/div&gt;&lt;/div&gt;&lt;div class="q" id="p_18Ud_614"&gt; &lt;div class="p"&gt;&lt;span class="pN"&gt;614&lt;/span&gt;Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiyaṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “idha, bhante, sāvatthiyā manussā yebhuyyena kāmesu ativelaṃ sattā rattā giddhā gathitā mucchitā ajjhosannā sammattakajātā kāmesu viharantī”ti. &lt;/div&gt;&lt;/div&gt;&lt;div class="q" id="p_18Ud_615"&gt; &lt;div class="p"&gt;&lt;span class="pN"&gt;615&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_616"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;616&lt;/div&gt; &lt;div class="G"&gt;“Kāmesu sattā kāmasaṅgasattā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṃyojane vajjamapassamānā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na hi jātu saṃyojanasaṅgasattā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Oghaṃ tareyyuṃ vipulaṃ mahantan”ti. (76)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_617"&gt;&lt;span class="pN"&gt;617&lt;/span&gt;Tatiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266863" title="Go to previous page"&gt;&amp;lt;&amp;lt; 7.2 Dutiyalakuṇḍakabhaddiyasutta&lt;/a&gt;&lt;a href="javascript:void(0)" onclick="upP()" id="upL" name="266221" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266865" title="Go to next page"&gt;7.4 Dutiyasattasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
