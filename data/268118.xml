<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A9"&gt;17A9 Navakanipātapāḷi&lt;/a&gt; » &lt;a href="/tipitaka/17A9/2"&gt;2 Dutiyapaṇṇāsaka&lt;/a&gt; » &lt;a href="/tipitaka/17A9/2/2.2"&gt;2.2 Satipaṭṭhānavagga&lt;/a&gt;&lt;/div&gt;&lt;div class="i"&gt;2.2.10 Cetasovinibandhasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Satipaṭṭhānavagga&lt;/div&gt;&lt;div class=h&gt;Cetasovinibandhasutta&lt;/div&gt;&lt;div class="q" id="p_17A9_464"&gt; &lt;div class="divNumber"&gt;72.&lt;/div&gt; &lt;div class="p"&gt;&lt;span class="pN"&gt;464&lt;/span&gt;“Pañcime, bhikkhave, cetasovinibandhā. Katame pañca? Idha, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho. Yo so, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ paṭhamo cetasovinibandho. &lt;/div&gt;&lt;/div&gt;&lt;div class="q" id="p_17A9_465"&gt; &lt;div class="p"&gt;&lt;span class="pN"&gt;465&lt;/span&gt;Puna caparaṃ, bhikkhave, bhikkhu kāye avītarāgo hoti…pe…  rūpe avītarāgo hoti…  yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati…  aññataraṃ devanikāyaṃ paṇidhāya brahmacariyaṃ carati—  ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti. Yo so, bhikkhave, bhikkhu aññataraṃ devanikāyaṃ paṇidhāya brahmacariyaṃ carati—  ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, ayaṃ pañcamo cetasovinibandho. Ime kho, bhikkhave, pañca cetasovinibandhā. &lt;/div&gt;&lt;/div&gt;&lt;div class="q" id="p_17A9_466"&gt; &lt;div class="p"&gt;&lt;span class="pN"&gt;466&lt;/span&gt;Imesaṃ kho, bhikkhave, pañcannaṃ cetasovinibandhānaṃ pahānāya cattāro satipaṭṭhānā bhāvetabbā. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ; vedanāsu…pe…  citte…  dhammesu dhammānupassī viharati ātāpī sampajāno satimā vineyya loke abhijjhādomanassaṃ. Imesaṃ kho, bhikkhave, pañcannaṃ cetasovinibandhānaṃ pahānāya ime cattāro satipaṭṭhānā bhāvetabbā”ti. &lt;/div&gt;&lt;/div&gt;&lt;div class="CENTER" id="p_17A9_467"&gt;&lt;span class="pN"&gt;467&lt;/span&gt;Dasamaṃ.&lt;/div&gt;&lt;div class="CENTER" id="p_17A9_468"&gt;&lt;span class="pN"&gt;468&lt;/span&gt;Satipaṭṭhānavaggo dutiyo.&lt;/div&gt;&lt;div class="SUMMARY" id="p_17A9_469"&gt;&lt;span class="pN"&gt;469&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_17A9_470"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;470&lt;/div&gt; &lt;div class="G"&gt;Sikkhā nīvaraṇākāmā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Khandhā ca orambhāgiyā gati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Maccheraṃ uddhambhāgiyā aṭṭhamaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cetokhilā vinibandhāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268117" title="Go to previous page"&gt;&amp;lt;&amp;lt; 2.2.9 Cetokhilasutta&lt;/a&gt;&lt;a href="javascript:void(0)" onclick="upP()" id="upL" name="266466" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266467" title="Go to next page"&gt;2.3 Sammappadhānavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
