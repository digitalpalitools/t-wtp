<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.2"&gt;2.4.2 Rattandhakāravagga&lt;/a&gt;&lt;/div&gt;&lt;div class="i"&gt;2.4.2.10 Rodanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Rattandhakāravagga&lt;/div&gt;&lt;div class=h&gt;Rodanasikkhāpada&lt;/div&gt;&lt;div class="q" id="p_2V_2779"&gt; &lt;div class="divNumber"&gt;879.&lt;/div&gt; &lt;div class="p"&gt;&lt;span class="pN"&gt;2779&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena caṇḍakāḷī bhikkhunī bhikkhunīhi saddhiṃ bhaṇḍitvā attānaṃ vadhitvā vadhitvā rodati. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā caṇḍakāḷī attānaṃ vadhitvā vadhitvā rodissatī”ti…pe…  “saccaṃ kira, bhikkhave, caṇḍakāḷī bhikkhunī attānaṃ vadhitvā vadhitvā rodatī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, caṇḍakāḷī bhikkhunī attānaṃ vadhitvā vadhitvā rodissati. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2780"&gt; &lt;div class="divNumber"&gt;880.&lt;/div&gt; &lt;div class="p"&gt;&lt;span class="pN"&gt;2780&lt;/span&gt;&lt;span class="bold"&gt;“Yā pana bhikkhunī attānaṃ vadhitvā vadhitvā rodeyya, pācittiyan”&lt;/span&gt;ti. (&lt;span class="italic"&gt;20&lt;/span&gt;:&lt;span class="bold"&gt;75&lt;/span&gt;) &lt;/div&gt;&lt;/div&gt;&lt;div class="q" id="p_2V_2781"&gt; &lt;div class="divNumber"&gt;881.&lt;/div&gt; &lt;div class="p"&gt;&lt;span class="pN"&gt;2781&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2782"&gt; &lt;div class="p"&gt;&lt;span class="pN"&gt;2782&lt;/span&gt;&lt;span class="bold"&gt;Attānan&lt;/span&gt;ti paccattaṃ. Vadhitvā vadhitvā rodati, āpatti pācittiyassa. Vadhati na rodati, āpatti dukkaṭassa. Rodati na vadhati, āpatti dukkaṭassa. &lt;/div&gt;&lt;/div&gt;&lt;div class="q" id="p_2V_2783"&gt; &lt;div class="divNumber"&gt;882.&lt;/div&gt; &lt;div class="p"&gt;&lt;span class="pN"&gt;2783&lt;/span&gt;Anāpatti—  ñātibyasanena vā bhogabyasanena vā rogabyasanena vā phuṭṭhā rodati na vadhati, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2784"&gt;&lt;span class="pN"&gt;2784&lt;/span&gt;Dasamasikkhāpadaṃ niṭṭhitaṃ.&lt;br /&gt; Andhakāravaggo dutiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276655" title="Go to previous page"&gt;&amp;lt;&amp;lt; 2.4.2.9 Paraabhisapanasikkhāpada&lt;/a&gt;&lt;a href="javascript:void(0)" onclick="upP()" id="upL" name="273286" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273287" title="Go to next page"&gt;2.4.3 Naggavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
