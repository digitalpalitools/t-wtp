<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.2"&gt;4.2 Sattarasamavagga&lt;/a&gt;&lt;/div&gt;&lt;div class="i"&gt;4.2.4 Indriyabaddhakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Sattarasamavagga&lt;/div&gt;&lt;div class=h&gt;Indriyabaddhakathā&lt;/div&gt;&lt;div class="q" id="p_32Kv_2454"&gt; &lt;div class="divNumber"&gt;786.&lt;/div&gt; &lt;div class="p"&gt;&lt;span class="pN"&gt;2454&lt;/span&gt;๐ Indriyabaddhaññeva dukkhanti? Āmantā. Indriyabaddhaññeva aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Na hevaṃ vattabbe…pe…  nanu anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Āmantā. Hañci anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe—  “indriyabaddhaññeva dukkhan”ti. &lt;/div&gt;&lt;/div&gt;&lt;div class="q" id="p_32Kv_2455"&gt; &lt;div class="p"&gt;&lt;span class="pN"&gt;2455&lt;/span&gt;๐ Anindriyabaddhaṃ aniccaṃ saṅkhataṃ paṭiccasamuppannaṃ…pe…  vipariṇāmadhammaṃ, tañca na dukkhanti? Āmantā. Indriyabaddhaṃ aniccaṃ saṅkhataṃ…pe…  vipariṇāmadhammaṃ, tañca na dukkhanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2456"&gt; &lt;div class="p"&gt;&lt;span class="pN"&gt;2456&lt;/span&gt;๐ Indriyabaddhaṃ aniccaṃ saṅkhataṃ…pe…  vipariṇāmadhammaṃ, tañca dukkhanti? Āmantā. Anindriyabaddhaṃ aniccaṃ saṅkhataṃ…pe…  vipariṇāmadhammaṃ, tañca dukkhanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2457"&gt; &lt;div class="divNumber"&gt;787.&lt;/div&gt; &lt;div class="p"&gt;&lt;span class="pN"&gt;2457&lt;/span&gt;๐ Indriyabaddhaññeva dukkhanti? Āmantā. Nanu yadaniccaṃ taṃ dukkhaṃ vuttaṃ bhagavatā—  “anindriyabaddhaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ bhagavatā—  “anindriyabaddhaṃ aniccaṃ”, no ca vata re vattabbe—  “indriyabaddhaññeva dukkhan”ti. &lt;/div&gt;&lt;/div&gt;&lt;div class="q" id="p_32Kv_2458"&gt; &lt;div class="divNumber"&gt;788.&lt;/div&gt; &lt;div class="p"&gt;&lt;span class="pN"&gt;2458&lt;/span&gt;× Na vattabbaṃ—  “indriyabaddhaññeva dukkhan”ti? Āmantā. Yathā indriyabaddhassa dukkhassa pariññāya bhagavati brahmacariyaṃ vussati, evamevaṃ anindriyabaddhassa dukkhassa pariññāya bhagavati brahmacariyaṃ vussatīti? Na hevaṃ vattabbe…pe…  yathā indriyabaddhaṃ dukkhaṃ pariññātaṃ na puna uppajjati, evamevaṃ anindriyabaddhaṃ dukkhaṃ pariññātaṃ na puna uppajjatīti? Na hevaṃ vattabbe. Tena hi indriyabaddhaññeva dukkhanti. &lt;/div&gt;&lt;/div&gt;&lt;div class="CENTER" id="p_32Kv_2459"&gt;&lt;span class="pN"&gt;2459&lt;/span&gt;Indriyabaddhakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270296" title="Go to previous page"&gt;&amp;lt;&amp;lt; 4.2.3 Sabbamidaṃkammatotikathā&lt;/a&gt;&lt;a href="javascript:void(0)" onclick="upP()" id="upL" name="268011" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270298" title="Go to next page"&gt;4.2.5 Ṭhapetvāariyamaggantikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
