<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.2"&gt;1.2 Dutiyavagga&lt;/a&gt;&lt;/div&gt;&lt;div class="i"&gt;1.2.9 Anupubbābhisamayakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Dutiyavagga&lt;/div&gt;&lt;div class=h&gt;Anupubbābhisamayakathā&lt;/div&gt;&lt;div class="q" id="p_32Kv_1020"&gt; &lt;div class="divNumber"&gt;339.&lt;/div&gt; &lt;div class="p"&gt;&lt;span class="pN"&gt;1020&lt;/span&gt;๐ Anupubbābhisamayoti? Āmantā. Anupubbena sotāpattimaggaṃ bhāvetīti? Na hevaṃ vattabbe. Anupubbena sotāpattimaggaṃ bhāvetīti? Āmantā. Anupubbena sotāpattiphalaṃ sacchikarotīti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1021"&gt; &lt;div class="p"&gt;&lt;span class="pN"&gt;1021&lt;/span&gt;๐ Anupubbābhisamayoti? Āmantā. Anupubbena sakadāgāmimaggaṃ bhāvetīti? Na hevaṃ vattabbe. Anupubbena sakadāgāmimaggaṃ bhāvetīti? Āmantā. Anupubbena sakadāgāmiphalaṃ sacchikarotīti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1022"&gt; &lt;div class="p"&gt;&lt;span class="pN"&gt;1022&lt;/span&gt;๐ Anupubbābhisamayoti? Āmantā. Anupubbena anāgāmimaggaṃ bhāvetīti? Na hevaṃ vattabbe. Anupubbena anāgāmimaggaṃ bhāvetīti? Āmantā. Anupubbena anāgāmiphalaṃ sacchikarotīti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1023"&gt; &lt;div class="p"&gt;&lt;span class="pN"&gt;1023&lt;/span&gt;๐ Anupubbābhisamayoti? Āmantā. Anupubbena arahattamaggaṃ bhāvetīti? Na hevaṃ vattabbe. Anupubbena arahattamaggaṃ bhāvetīti? Āmantā. Anupubbena arahattaphalaṃ sacchikarotīti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1024"&gt; &lt;div class="divNumber"&gt;340.&lt;/div&gt; &lt;div class="p"&gt;&lt;span class="pN"&gt;1024&lt;/span&gt;๐ Sotāpattiphalasacchikiriyāya paṭipanno puggalo dukkhadassanena kiṃ jahatīti? Sakkāyadiṭṭhiṃ, vicikicchaṃ, sīlabbataparāmāsaṃ, tadekaṭṭhe ca kilese catubhāgaṃ jahatīti. Catubhāgaṃ sotāpanno, catubhāgaṃ na sotāpanno, catubhāgaṃ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ sattakkhattuparamo kolaṃkolo ekabījī buddhe aveccappasādena samannāgato, dhamme…pe…  saṃghe…pe…  ariyakantehi sīlehi samannāgato catubhāgaṃ na ariyakantehi sīlehi samannāgatoti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1025"&gt; &lt;div class="p"&gt;&lt;span class="pN"&gt;1025&lt;/span&gt;๐ Samudayadassanena…pe…  nirodhadassanena…pe…  maggadassanena kiṃ jahatīti? Sakkāyadiṭṭhiṃ, vicikicchaṃ, sīlabbataparāmāsaṃ, tadekaṭṭhe ca kilese catubhāgaṃ jahatīti. Catubhāgaṃ sotāpanno, catubhāgaṃ na sotāpanno, catubhāgaṃ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ sattakkhattuparamo kolaṃkolo ekabījī buddhe aveccappasādena samannāgato, dhamme…pe…  saṃghe…pe…  ariyakantehi sīlehi samannāgato, catubhāgaṃ na ariyakantehi sīlehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1026"&gt; &lt;div class="divNumber"&gt;341.&lt;/div&gt; &lt;div class="p"&gt;&lt;span class="pN"&gt;1026&lt;/span&gt;๐ Sakadāgāmiphalasacchikiriyāya paṭipanno puggalo dukkhadassanena kiṃ jahatīti? Oḷārikaṃ kāmarāgaṃ, oḷārikaṃ byāpādaṃ, tadekaṭṭhe ca kilese catubhāgaṃ jahatīti. Catubhāgaṃ sakadāgāmī, catubhāgaṃ na sakadāgāmī, catubhāgaṃ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharatīti? Na hevaṃ vattabbe…pe…  samudayadassanena…pe…  nirodhadassanena…pe…  maggadassanena kiṃ jahatīti? Oḷārikaṃ kāmarāgaṃ, oḷārikaṃ byāpādaṃ, tadekaṭṭhe ca kilese catubhāgaṃ jahatīti. Catubhāgaṃ sakadāgāmī, catubhāgaṃ na sakadāgāmī, catubhāgaṃ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1027"&gt; &lt;div class="divNumber"&gt;342.&lt;/div&gt; &lt;div class="p"&gt;&lt;span class="pN"&gt;1027&lt;/span&gt;๐ Anāgāmiphalasacchikiriyāya paṭipanno puggalo dukkhadassanena kiṃ jahatīti? Aṇusahagataṃ kāmarāgaṃ, aṇusahagataṃ byāpādaṃ, tadekaṭṭhe ca kilese catubhāgaṃ jahatīti. Catubhāgaṃ anāgāmī, catubhāgaṃ na anāgāmī, catubhāgaṃ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ antarāparinibbāyī…pe…  upahaccaparinibbāyī…  asaṅkhāraparinibbāyī…  sasaṅkhāraparinibbāyī…  uddhaṃsoto akaniṭṭhagāmī, catubhāgaṃ na uddhaṃsoto na akaniṭṭhagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1028"&gt; &lt;div class="p"&gt;&lt;span class="pN"&gt;1028&lt;/span&gt;๐ Samudayadassanena…pe…  nirodhadassanena…pe…  maggadassanena kiṃ jahatīti? Aṇusahagataṃ kāmarāgaṃ, aṇusahagataṃ byāpādaṃ, tadekaṭṭhe ca kilese catubhāgaṃ jahatīti. Catubhāgaṃ anāgāmī, catubhāgaṃ na anāgāmī, catubhāgaṃ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ antarāparinibbāyī…pe…  upahaccaparinibbāyī…  asaṅkhāraparinibbāyī…  sasaṅkhāraparinibbāyī…  uddhaṃsoto akaniṭṭhagāmī, catubhāgaṃ na uddhaṃsoto akaniṭṭhagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1029"&gt; &lt;div class="divNumber"&gt;343.&lt;/div&gt; &lt;div class="p"&gt;&lt;span class="pN"&gt;1029&lt;/span&gt;๐ Arahattasacchikiriyāya paṭipanno puggalo dukkhadassanena kiṃ jahatīti? Rūparāgaṃ, arūparāgaṃ, mānaṃ, uddhaccaṃ, avijjaṃ, tadekaṭṭhe ca kilese catubhāgaṃ jahatīti. Catubhāgaṃ arahā, catubhāgaṃ na arahā, catubhāgaṃ arahattappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ vītarāgo…pe…  vītadoso…  vītamoho…pe…  katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṃkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṃ tassa pariññātaṃ, samudayo pahīno, nirodho sacchikato, maggo bhāvito, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ…pe…  sacchikātabbaṃ sacchikataṃ, catubhāgaṃ sacchikātabbaṃ na sacchikatanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1030"&gt; &lt;div class="p"&gt;&lt;span class="pN"&gt;1030&lt;/span&gt;๐ Samudayadassanena…  nirodhadassanena…  maggadassanena kiṃ jahatīti? Rūparāgaṃ, arūparāgaṃ, mānaṃ, uddhaccaṃ, avijjaṃ, tadekaṭṭhe ca kilese catubhāgaṃ jahatīti. Catubhāgaṃ arahā, catubhāgaṃ na arahā, catubhāgaṃ arahattappatto paṭiladdho adhigato sacchikato upasampajja viharati, kāyena phusitvā viharati, catubhāgaṃ na kāyena phusitvā viharati, catubhāgaṃ vītarāgo…pe…  vītadoso…  vītamoho…  katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṃkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṃ tassa pariññātaṃ, samudayo pahīno, nirodho sacchikato, maggo bhāvito, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvitabbaṃ bhāvitaṃ…pe…  sacchikātabbaṃ sacchikataṃ, catubhāgaṃ sacchikātabbaṃ na sacchikatanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1031"&gt; &lt;div class="divNumber"&gt;344.&lt;/div&gt; &lt;div class="p"&gt;&lt;span class="pN"&gt;1031&lt;/span&gt;๐ Sotāpattiphalasacchikiriyāya paṭipanno puggalo dukkhaṃ dakkhanto paṭipannakoti vattabboti? Āmantā. Dukkhe diṭṭhe phale ṭhitoti vattabboti? Na hevaṃ vattabbe. Samudayaṃ dakkhanto…pe…  nirodhaṃ dakkhanto paṭipannakoti vattabboti? Āmantā. Nirodhe diṭṭhe phale ṭhitoti vattabboti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_1032"&gt; &lt;div class="p"&gt;&lt;span class="pN"&gt;1032&lt;/span&gt;๐ Sotāpattiphalasacchikiriyāya paṭipanno puggalo maggaṃ dakkhanto paṭipannakoti vattabbo, magge diṭṭhe phale ṭhitoti vattabboti? Āmantā. Dukkhaṃ dakkhanto paṭipannakoti vattabbo, dukkhe diṭṭhe phale ṭhitoti vattabboti? Na hevaṃ vattabbe…pe…  maggaṃ dakkhanto paṭipannakoti vattabbo, magge diṭṭhe phale ṭhitoti vattabboti? Āmantā. Samudayaṃ dakkhanto…pe…  nirodhaṃ dakkhanto paṭipannakoti vattabbo, nirodhe diṭṭhe phale ṭhitoti vattabboti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1033"&gt; &lt;div class="p"&gt;&lt;span class="pN"&gt;1033&lt;/span&gt;๐ Sotāpattiphalasacchikiriyāya paṭipanno puggalo dukkhaṃ dakkhanto paṭipannakoti vattabbo, dukkhe diṭṭhe na vattabbaṃ—  “phale ṭhitoti vattabbo”ti? Āmantā. Maggaṃ dakkhanto paṭipannakoti vattabbo, magge diṭṭhe na vattabbaṃ—  “phale ṭhitoti vattabbo”ti? Na hevaṃ vattabbe…pe…  samudayaṃ dakkhanto…  nirodhaṃ dakkhanto paṭipannakoti vattabbo, nirodhe diṭṭhe na vattabbaṃ—  “phale ṭhitoti vattabbo”ti? Āmantā. Maggaṃ dakkhanto “paṭipannako”ti vattabbo, magge diṭṭhe na vattabbaṃ—  “phale ṭhitoti vattabbo”ti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1034"&gt; &lt;div class="p"&gt;&lt;span class="pN"&gt;1034&lt;/span&gt;๐ Sotāpattiphalasacchikiriyāya paṭipanno puggalo dukkhaṃ dakkhanto paṭipannakoti vattabbo, dukkhe diṭṭhe na vattabbaṃ—  “phale ṭhitoti vattabbo”ti? Āmantā. Niratthiyaṃ dukkhadassananti? Na hevaṃ vattabbe…pe…  samudayaṃ dakkhanto…pe…  nirodhaṃ dakkhanto paṭipannakoti vattabbo, nirodhe diṭṭhe na vattabbaṃ—  “phale ṭhitoti vattabbo”ti? Āmantā. Niratthiyaṃ nirodhadassananti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1035"&gt; &lt;div class="divNumber"&gt;345.&lt;/div&gt; &lt;div class="p"&gt;&lt;span class="pN"&gt;1035&lt;/span&gt;× Dukkhe diṭṭhe cattāri saccāni diṭṭhāni hontīti? Āmantā. Dukkhasaccaṃ cattāri saccānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1036"&gt; &lt;div class="p"&gt;&lt;span class="pN"&gt;1036&lt;/span&gt;๐ Rūpakkhandhe aniccato diṭṭhe pañcakkhandhā aniccato diṭṭhā hontīti? Āmantā. Rūpakkhandho pañcakkhandhāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1037"&gt; &lt;div class="p"&gt;&lt;span class="pN"&gt;1037&lt;/span&gt;๐ Cakkhāyatane aniccato diṭṭhe dvādasāyatanāni aniccato diṭṭhāni hontīti? Āmantā. Cakkhāyatanaṃ dvādasāyatanānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1038"&gt; &lt;div class="p"&gt;&lt;span class="pN"&gt;1038&lt;/span&gt;๐ Cakkhudhātuyā aniccato diṭṭhāya aṭṭhārasa dhātuyo aniccato diṭṭhā hontīti? Āmantā. Cakkhudhātu aṭṭhārasa dhātuyoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1039"&gt; &lt;div class="p"&gt;&lt;span class="pN"&gt;1039&lt;/span&gt;๐ Cakkhundriye aniccato diṭṭhe bāvīsatindriyāni aniccato diṭṭhāni hontīti? Āmantā. Cakkhundriyaṃ bāvīsatindriyānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1040"&gt; &lt;div class="p"&gt;&lt;span class="pN"&gt;1040&lt;/span&gt;๐ Catūhi ñāṇehi sotāpattiphalaṃ sacchikarotīti? Āmantā. Cattāri sotāpattiphalānīti? Na hevaṃ vattabbe…pe…  aṭṭhahi ñāṇehi sotāpattiphalaṃ sacchikarotīti? Āmantā. Aṭṭha sotāpattiphalānīti? Na hevaṃ vattabbe…pe…  dvādasahi ñāṇehi sotāpattiphalaṃ sacchikarotīti? Āmantā. Dvādasa sotāpattiphalānīti? Na hevaṃ vattabbe…pe…  catucattārīsāya ñāṇehi sotāpattiphalaṃ sacchikarotīti? Āmantā. Catucattārīsaṃ sotāpattiphalānīti? Na hevaṃ vattabbe…pe…  sattasattatiyā ñāṇehi sotāpattiphalaṃ sacchikarotīti? Āmantā. Sattasattati sotāpattiphalānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1041"&gt; &lt;div class="divNumber"&gt;346.&lt;/div&gt; &lt;div class="p"&gt;&lt;span class="pN"&gt;1041&lt;/span&gt;× Na vattabbaṃ—  “anupubbābhisamayo”ti? Āmantā. Nanu vuttaṃ bhagavatā—  “seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; evameva kho, bhikkhave, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho”ti. Attheva suttantoti? Āmantā. Tena hi anupubbābhisamayoti. &lt;/div&gt;&lt;/div&gt;&lt;div class="q" id="p_32Kv_1042"&gt; &lt;div class="p"&gt;&lt;span class="pN"&gt;1042&lt;/span&gt;× Na vattabbaṃ—  “anupubbābhisamayo”ti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_1043"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1043&lt;/div&gt; &lt;div class="G"&gt;“Anupubbena medhāvī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;thokaṃ thokaṃ khaṇe khaṇe;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kammāro rajatasseva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;niddhame malamattano”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1044"&gt; &lt;div class="p"&gt;&lt;span class="pN"&gt;1044&lt;/span&gt;Attheva suttantoti? Āmantā. Tena hi anupubbābhisamayoti. &lt;/div&gt;&lt;/div&gt;&lt;div class="q" id="p_32Kv_1045"&gt; &lt;div class="p"&gt;&lt;span class="pN"&gt;1045&lt;/span&gt;๐ Anupubbābhisamayoti? Āmantā. Nanvāyasmā gavampati thero bhikkhū etadavoca—  “sammukhā metaṃ, āvuso, bhagavato sutaṃ sammukhā paṭiggahitaṃ—  ‘yo, bhikkhave, dukkhaṃ passati dukkhasamudayampi so passati, dukkhanirodhampi passati, dukkhanirodhagāminiṃ paṭipadampi passati; yo dukkhasamudayaṃ passati dukkhampi so passati, dukkhanirodhampi passati, dukkhanirodhagāminiṃ paṭipadampi passati; yo dukkhanirodhaṃ passati dukkhampi so passati, dukkhasamudayampi passati, dukkhanirodhagāminiṃ paṭipadampi passati; yo dukkhanirodhagāminiṃ paṭipadaṃ passati dukkhampi so passati, dukkhasamudayampi passati, dukkhanirodhampi passatī’”ti. Attheva suttantoti? Āmantā. Tena hi na vattabbaṃ—  “anupubbābhisamayo”ti. &lt;/div&gt;&lt;/div&gt;&lt;div class="q" id="p_32Kv_1046"&gt; &lt;div class="p"&gt;&lt;span class="pN"&gt;1046&lt;/span&gt;๐ Anupubbābhisamayoti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_1047"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1047&lt;/div&gt; &lt;div class="G"&gt;“Sahāvassa dassanasampadāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tayassu dhammā jahitā bhavanti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sakkāyadiṭṭhī vicikicchitañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sīlabbataṃ vāpi yadatthi kiñci;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Catūhapāyehi ca vippamutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Chaccābhiṭhānāni abhabba kātun”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1048"&gt; &lt;div class="p"&gt;&lt;span class="pN"&gt;1048&lt;/span&gt;Attheva suttantoti? Āmantā. Tena hi na vattabbaṃ—  “anupubbābhisamayo”ti. &lt;/div&gt;&lt;/div&gt;&lt;div class="q" id="p_32Kv_1049"&gt; &lt;div class="p"&gt;&lt;span class="pN"&gt;1049&lt;/span&gt;๐ Anupubbābhisamayoti? Āmantā. Nanu vuttaṃ bhagavatā—  “yasmiṃ, bhikkhave, samaye ariyasāvakassa virajaṃ vītamalaṃ dhammacakkhuṃ udapādi—  ‘yaṃ kiñci samudayadhammaṃ sabbaṃ taṃ nirodhadhamman’ti, saha dassanuppādā, bhikkhave, ariyasāvakassa tīṇi saṃyojanāni pahīyanti—  sakkāyadiṭṭhi, vicikicchā, sīlabbataparāmāso”ti. Attheva suttantoti? Āmantā. Tena hi na vattabbaṃ—  “anupubbābhisamayo”ti. &lt;/div&gt;&lt;/div&gt;&lt;div class="CENTER" id="p_32Kv_1050"&gt;&lt;span class="pN"&gt;1050&lt;/span&gt;Anupubbābhisamayakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270147" title="Go to previous page"&gt;&amp;lt;&amp;lt; 1.2.8 Kukkuḷakathā&lt;/a&gt;&lt;a href="javascript:void(0)" onclick="upP()" id="upL" name="267996" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270149" title="Go to next page"&gt;1.2.10 Vohārakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
