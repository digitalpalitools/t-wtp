<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt;&lt;/div&gt;&lt;div class="i"&gt;9 Atthavasapakaraṇa&lt;/div&gt;&lt;div class=h&gt;Atthavasapakaraṇa&lt;/div&gt;&lt;div class="q" id="p_5V_1604"&gt; &lt;div class="divNumber"&gt;334.&lt;/div&gt; &lt;div class="p"&gt;&lt;span class="pN"&gt;1604&lt;/span&gt;Dasa atthavase paṭicca tathāgatena sāvakānaṃ sikkhāpadaṃ paññattaṃ—  saṃghasuṭṭhutāya, saṃghaphāsutāya, dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya, diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya, appasannānaṃ pasādāya, pasannānaṃ bhiyyobhāvāya, saddhammaṭṭhitiyā vinayānuggahāya. &lt;/div&gt;&lt;/div&gt;&lt;div class="q" id="p_5V_1605"&gt; &lt;div class="p"&gt;&lt;span class="pN"&gt;1605&lt;/span&gt;Yaṃ saṃghasuṭṭhu taṃ saṃghaphāsu. Yaṃ saṃghaphāsu taṃ dummaṅkūnaṃ puggalānaṃ niggahāya. Yaṃ dummaṅkūnaṃ puggalānaṃ niggahāya taṃ pesalānaṃ bhikkhūnaṃ phāsuvihārāya. Yaṃ pesalānaṃ bhikkhūnaṃ phāsuvihārāya taṃ diṭṭhadhammikānaṃ āsavānaṃ saṃvarāya. Yaṃ diṭṭhadhammikānaṃ āsavānaṃ saṃvarāya taṃ samparāyikānaṃ āsavānaṃ paṭighātāya. Yaṃ samparāyikānaṃ āsavānaṃ paṭighātāya taṃ appasannānaṃ pasādāya. Yaṃ appasannānaṃ pasādāya taṃ pasannānaṃ bhiyyobhāvāya. Yaṃ pasannānaṃ bhiyyobhāvāya taṃ saddhammaṭṭhitiyā. Yaṃ saddhammaṭṭhitiyā taṃ vinayānuggahāya. &lt;/div&gt;&lt;/div&gt;&lt;div class="q" id="p_5V_1606"&gt; &lt;div class="p"&gt;&lt;span class="pN"&gt;1606&lt;/span&gt;Yaṃ saṃghasuṭṭhu taṃ saṃghaphāsu. Yaṃ saṃghasuṭṭhu taṃ dummaṅkūnaṃ puggalānaṃ niggahāya. Yaṃ saṃghasuṭṭhu taṃ pesalānaṃ bhikkhūnaṃ phāsuvihārāya. Yaṃ saṃghasuṭṭhu taṃ diṭṭhadhammikānaṃ āsavānaṃ saṃvarāya. Yaṃ saṃghasuṭṭhu taṃ samparāyikānaṃ āsavānaṃ paṭighātāya. Yaṃ saṃghasuṭṭhu taṃ appasannānaṃ pasādāya. Yaṃ saṃghasuṭṭhu taṃ pasannānaṃ bhiyyobhāvāya. Yaṃ saṃghasuṭṭhu taṃ saddhammaṭṭhitiyā. Yaṃ saṃghasuṭṭhu taṃ vinayānuggahāya. &lt;/div&gt;&lt;/div&gt;&lt;div class="q" id="p_5V_1607"&gt; &lt;div class="p"&gt;&lt;span class="pN"&gt;1607&lt;/span&gt;Yaṃ saṃghaphāsu taṃ dummaṅkūnaṃ puggalānaṃ niggahāya. Yaṃ saṃghaphāsu taṃ pesalānaṃ bhikkhūnaṃ phāsuvihārāya. Yaṃ saṃghaphāsu taṃ diṭṭhadhammikānaṃ āsavānaṃ saṃvarāya. Yaṃ saṃghaphāsu taṃ samparāyikānaṃ āsavānaṃ paṭighātāya. Yaṃ saṃghaphāsu taṃ appasannānaṃ pasādāya. Yaṃ saṃghaphāsu taṃ pasannānaṃ bhiyyobhāvāya. Yaṃ saṃghaphāsu taṃ saddhammaṭṭhitiyā. Yaṃ saṃghaphāsu taṃ vinayānuggahāya. Yaṃ saṃghaphāsu taṃ saṃghasuṭṭhu. &lt;/div&gt;&lt;/div&gt;&lt;div class="q" id="p_5V_1608"&gt; &lt;div class="p"&gt;&lt;span class="pN"&gt;1608&lt;/span&gt;Yaṃ dummaṅkūnaṃ puggalānaṃ niggahāya…pe…  yaṃ pesalānaṃ bhikkhūnaṃ phāsuvihārāya…  yaṃ diṭṭhadhammikānaṃ āsavānaṃ saṃvarāya…  yaṃ samparāyikānaṃ āsavānaṃ paṭighātāya…  yaṃ appasannānaṃ pasādāya…  yaṃ pasannānaṃ bhiyyobhāvāya…  yaṃ saddhammaṭṭhitiyā…  yaṃ vinayānuggahāya taṃ saṃghasuṭṭhu. Yaṃ vinayānuggahāya taṃ saṃghaphāsu. Yaṃ vinayānuggahāya taṃ dummaṅkūnaṃ puggalānaṃ niggahāya. Yaṃ vinayānuggahāya taṃ pesalānaṃ bhikkhūnaṃ phāsuvihārāya. Yaṃ vinayānuggahāya taṃ diṭṭhadhammikānaṃ āsavānaṃ saṃvarāya. Yaṃ vinayānuggahāya taṃ samparāyikānaṃ āsavānaṃ paṭighātāya. Yaṃ vinayānuggahāya taṃ appasannānaṃ pasādāya. Yaṃ vinayānuggahāya taṃ pasannānaṃ bhiyyobhāvāya. Yaṃ vinayānuggahāya taṃ saddhammaṭṭhitiyāti. &lt;/div&gt;&lt;/div&gt;&lt;div class="q" id="p_5V_1609"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1609&lt;/div&gt; &lt;div class="G"&gt;Atthasataṃ dhammasataṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dve ca niruttisatāni;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cattāri ñāṇasatāni,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;atthavase pakaraṇeti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_5V_1610"&gt;&lt;span class="pN"&gt;1610&lt;/span&gt;Atthavasapakaraṇaṃ niṭṭhitaṃ.&lt;br /&gt; Mahāvaggo niṭṭhito.&lt;/div&gt;&lt;div class="SUMMARY" id="p_5V_1611"&gt;&lt;span class="pN"&gt;1611&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_5V_1612"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1612&lt;/div&gt; &lt;div class="G"&gt;Paṭhamaṃ aṭṭhapucchāyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;paccayesu punaṭṭha ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhikkhūnaṃ soḷasa ete,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;bhikkhunīnañca soḷasa.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_5V_1613"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1613&lt;/div&gt; &lt;div class="G"&gt;Peyyālaantarā bhedā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ekuttarikameva ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pavāraṇatthavasikā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mahāvaggassa saṅgahoti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_5V_1614"&gt;&lt;span class="pN"&gt;1614&lt;/span&gt;Atthavasapakaraṇaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272193" title="Go to previous page"&gt;&amp;lt;&amp;lt; 8.2 Ādimajjhantavissajjanā&lt;/a&gt;&lt;a href="javascript:void(0)" onclick="upP()" id="upL" name="271580" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271634" title="Go to next page"&gt;10 Gāthāsaṅgaṇika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
