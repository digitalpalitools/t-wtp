<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/3"&gt;3 Āsavagocchaka&lt;/a&gt; » &lt;a href="/tipitaka/38P2/3/3.1"&gt;3.1 Āsavaduka&lt;/a&gt; » &lt;a href="/tipitaka/38P2/3/3.1/3.1.7"&gt;3.1.7 Pañhāvāra&lt;/a&gt; » &lt;a href="/tipitaka/38P2/3/3.1/3.1.7/3.1.7.1"&gt;3.1.7.1 Paccayānuloma&lt;/a&gt; » &lt;a href="/tipitaka/38P2/3/3.1/3.1.7/3.1.7.1/3.1.7.1.1"&gt;3.1.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Hetu&lt;/div&gt;&lt;div class=h&gt;Āsavagocchaka&lt;/div&gt;&lt;div class=h&gt;Āsavaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Hetu&lt;/div&gt;&lt;div class="q" id="p_38P2_1009"&gt; &lt;div class="divNumber"&gt;16.&lt;/div&gt; &lt;div class="p"&gt;&lt;span class="pN"&gt;1009&lt;/span&gt;Āsavo dhammo āsavassa dhammassa hetupaccayena paccayo—  kāmāsavo diṭṭhāsavassa avijjāsavassa hetupaccayena paccayo; bhavāsavo avijjāsavassa hetupaccayena paccayo. (Cakkaṃ.) (1) &lt;/div&gt;&lt;/div&gt;&lt;div class="q" id="p_38P2_1010"&gt; &lt;div class="p"&gt;&lt;span class="pN"&gt;1010&lt;/span&gt;Āsavo dhammo noāsavassa dhammassa hetupaccayena paccayo—  āsavā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (2) &lt;/div&gt;&lt;/div&gt;&lt;div class="q" id="p_38P2_1011"&gt; &lt;div class="p"&gt;&lt;span class="pN"&gt;1011&lt;/span&gt;Āsavo dhammo āsavassa ca noāsavassa ca dhammassa hetupaccayena paccayo—  kāmāsavo diṭṭhāsavassa avijjāsavassa sampayuttakānañca khandhānaṃ cittasamuṭṭhānānañca rūpānaṃ hetupaccayena paccayo. (3) &lt;/div&gt;&lt;/div&gt;&lt;div class="q" id="p_38P2_1012"&gt; &lt;div class="divNumber"&gt;17.&lt;/div&gt; &lt;div class="p"&gt;&lt;span class="pN"&gt;1012&lt;/span&gt;Noāsavo dhammo noāsavassa dhammassa hetupaccayena paccayo—  noāsavā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1) &lt;/div&gt;&lt;/div&gt;&lt;div class="q" id="p_38P2_1013"&gt; &lt;div class="p"&gt;&lt;span class="pN"&gt;1013&lt;/span&gt;Noāsavo dhammo āsavassa dhammassa hetupaccayena paccayo—  noāsavā hetū sampayuttakānaṃ āsavānaṃ hetupaccayena paccayo. (2) &lt;/div&gt;&lt;/div&gt;&lt;div class="q" id="p_38P2_1014"&gt; &lt;div class="p"&gt;&lt;span class="pN"&gt;1014&lt;/span&gt;Noāsavo dhammo āsavassa ca noāsavassa ca dhammassa hetupaccayena paccayo—  noāsavā hetū sampayuttakānaṃ khandhānaṃ āsavānaṃ cittasamuṭṭhānānañca rūpānaṃ hetupaccayena paccayo. (3) &lt;/div&gt;&lt;/div&gt;&lt;div class="q" id="p_38P2_1015"&gt; &lt;div class="p"&gt;&lt;span class="pN"&gt;1015&lt;/span&gt;Āsavo ca noāsavo ca dhammā noāsavassa dhammassa hetupaccayena paccayo—  āsavā ca noāsavā ca hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (1) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263515" title="Go to previous page"&gt;&amp;lt;&amp;lt; 3.1.7.1.1 Vibhaṅgavāra&lt;/a&gt;&lt;a href="javascript:void(0)" onclick="upP()" id="upL" name="263515" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="264884" title="Go to next page"&gt; Ārammaṇa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
