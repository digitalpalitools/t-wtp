<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/4"&gt;4 Catutthapaṇṇāsaka&lt;/a&gt; » &lt;a href="/tipitaka/15A4/4/4.1"&gt;4.1 Indriyavagga&lt;/a&gt;&lt;/div&gt;&lt;div class="i"&gt;4.1.6 Kappasutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Indriyavagga&lt;/div&gt;&lt;div class=h&gt;Kappasutta&lt;/div&gt;&lt;div class="q" id="p_15A4_917"&gt; &lt;div class="divNumber"&gt;156.&lt;/div&gt; &lt;div class="p"&gt;&lt;span class="pN"&gt;917&lt;/span&gt;“Cattārimāni, bhikkhave, kappassa asaṅkhyeyyāni. Katamāni cattāri? Yadā, bhikkhave, kappo saṃvaṭṭati, taṃ na sukaraṃ saṅkhātuṃ—  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. &lt;/div&gt;&lt;/div&gt;&lt;div class="q" id="p_15A4_918"&gt; &lt;div class="p"&gt;&lt;span class="pN"&gt;918&lt;/span&gt;Yadā, bhikkhave, kappo saṃvaṭṭo tiṭṭhati, taṃ na sukaraṃ saṅkhātuṃ—  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. &lt;/div&gt;&lt;/div&gt;&lt;div class="q" id="p_15A4_919"&gt; &lt;div class="p"&gt;&lt;span class="pN"&gt;919&lt;/span&gt;Yadā, bhikkhave, kappo vivaṭṭati, taṃ na sukaraṃ saṅkhātuṃ—  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. &lt;/div&gt;&lt;/div&gt;&lt;div class="q" id="p_15A4_920"&gt; &lt;div class="p"&gt;&lt;span class="pN"&gt;920&lt;/span&gt;Yadā, bhikkhave, kappo vivaṭṭo tiṭṭhati, taṃ na sukaraṃ saṅkhātuṃ—  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. Imāni kho, bhikkhave, cattāri kappassa asaṅkhyeyyānī”ti. &lt;/div&gt;&lt;/div&gt;&lt;div class="CENTER" id="p_15A4_921"&gt;&lt;span class="pN"&gt;921&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275677" title="Go to previous page"&gt;&amp;lt;&amp;lt; 4.1.5 Paṭisaṅkhānabalasutta&lt;/a&gt;&lt;a href="javascript:void(0)" onclick="upP()" id="upL" name="273127" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275679" title="Go to next page"&gt;4.1.7 Rogasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
