<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.1"&gt;10.1 Sārammaṇaduka&lt;/a&gt; » &lt;a href="/tipitaka/38P2/10/10.1/10.1.7"&gt;10.1.7 Pañhāvāra&lt;/a&gt; » &lt;a href="/tipitaka/38P2/10/10.1/10.1.7/10.1.7.1"&gt;10.1.7.1 Paccayānuloma&lt;/a&gt; » &lt;a href="/tipitaka/38P2/10/10.1/10.1.7/10.1.7.1/10.1.7.1.1"&gt;10.1.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthi&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Sārammaṇaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthi&lt;/div&gt;&lt;div class="q" id="p_38P2_2403"&gt; &lt;div class="divNumber"&gt;41.&lt;/div&gt; &lt;div class="p"&gt;&lt;span class="pN"&gt;2403&lt;/span&gt;Sārammaṇo dhammo sārammaṇassa dhammassa atthipaccayena paccayo—  sārammaṇo eko khandho tiṇṇannaṃ khandhānaṃ atthipaccayena paccayo…pe…  dve khandhā…pe…  paṭisandhikkhaṇe…pe… . (1) &lt;/div&gt;&lt;/div&gt;&lt;div class="q" id="p_38P2_2404"&gt; &lt;div class="p"&gt;&lt;span class="pN"&gt;2404&lt;/span&gt;Sārammaṇo dhammo anārammaṇassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) &lt;/div&gt;&lt;/div&gt;&lt;div class="q" id="p_38P2_2405"&gt; &lt;div class="p"&gt;&lt;span class="pN"&gt;2405&lt;/span&gt;Sārammaṇo dhammo sārammaṇassa ca anārammaṇassa ca dhammassa atthipaccayena paccayo. (Paṭiccasadisaṃ.) (3) &lt;/div&gt;&lt;/div&gt;&lt;div class="q" id="p_38P2_2406"&gt; &lt;div class="divNumber"&gt;42.&lt;/div&gt; &lt;div class="p"&gt;&lt;span class="pN"&gt;2406&lt;/span&gt;Anārammaṇo dhammo anārammaṇassa dhammassa atthipaccayena paccayo—  sahajātaṃ, āhāraṃ, indriyaṃ. &lt;span class="bold"&gt;Sahajātaṃ&lt;/span&gt;—  ekaṃ mahābhūtaṃ…pe… . (Yāva asaññasattā.) (1) &lt;/div&gt;&lt;/div&gt;&lt;div class="q" id="p_38P2_2407"&gt; &lt;div class="p"&gt;&lt;span class="pN"&gt;2407&lt;/span&gt;Anārammaṇo dhammo sārammaṇassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  paṭisandhikkhaṇe vatthu sārammaṇānaṃ khandhānaṃ atthipaccayena paccayo. &lt;span class="bold"&gt;Purejātaṃ&lt;/span&gt;—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu sārammaṇānaṃ khandhānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2408"&gt; &lt;div class="divNumber"&gt;43.&lt;/div&gt; &lt;div class="p"&gt;&lt;span class="pN"&gt;2408&lt;/span&gt;Sārammaṇo ca anārammaṇo ca dhammā sārammaṇassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  cakkhuviññāṇasahagato eko khandho ca cakkhāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe…  kāyaviññāṇasahagato eko khandho ca kāyāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe…  sārammaṇo eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe…  paṭisandhikkhaṇe…pe… . (1) &lt;/div&gt;&lt;/div&gt;&lt;div class="q" id="p_38P2_2409"&gt; &lt;div class="p"&gt;&lt;span class="pN"&gt;2409&lt;/span&gt;Sārammaṇo ca anārammaṇo ca dhammā anārammaṇassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  sārammaṇā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . &lt;span class="bold"&gt;Pacchājātā&lt;/span&gt;—  sārammaṇā khandhā ca kabaḷīkāro āhāro ca imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  sārammaṇā khandhā ca rūpajīvitindriyañca kaṭattārūpānaṃ atthipaccayena paccayo. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265186" title="Go to previous page"&gt;&amp;lt;&amp;lt; Vippayutta&lt;/a&gt;&lt;a href="javascript:void(0)" onclick="upP()" id="upL" name="263688" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263689" title="Go to next page"&gt;10.1.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
