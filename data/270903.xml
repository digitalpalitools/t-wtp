<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/5"&gt;5 Indriyavibhaṅga&lt;/a&gt; » &lt;a href="/tipitaka/30Vbh/5/5.2"&gt;5.2 Pañhāpucchaka&lt;/a&gt; » &lt;a href="/tipitaka/30Vbh/5/5.2/5.2.2"&gt;5.2.2 Duka&lt;/a&gt;&lt;/div&gt;&lt;div class="i"&gt;5.2.2.6--8 Oghayoganīvaraṇagocchaka&lt;/div&gt;&lt;div class=h&gt;Indriyavibhaṅga&lt;/div&gt;&lt;div class=h&gt;Pañhāpucchaka&lt;/div&gt;&lt;div class=h&gt;Duka&lt;/div&gt;&lt;div class=h&gt;Oghayoganīvaraṇagocchaka&lt;/div&gt;&lt;div class="q" id="p_30Vbh_922"&gt; &lt;div class="p"&gt;&lt;span class="pN"&gt;922&lt;/span&gt;No oghā…pe…  no yogā…pe…  no nīvaraṇā. Dasindriyā nīvaraṇiyā. Tīṇindriyā anīvaraṇiyā. Navindriyā siyā nīvaraṇiyā, siyā anīvaraṇiyā. Pannarasindriyā nīvaraṇavippayuttā. Domanassindriyaṃ nīvaraṇasampayuttaṃ. Cha indriyā siyā nīvaraṇasampayuttā, siyā nīvaraṇavippayuttā. Dasindriyā na vattabbā—  “nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā. Tīṇindriyā na vattabbā—  “nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi. Navindriyā na vattabbā—  “nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—  “nīvaraṇiyā ceva no ca nīvaraṇā”ti. &lt;/div&gt;&lt;/div&gt;&lt;div class="q" id="p_30Vbh_923"&gt; &lt;div class="p"&gt;&lt;span class="pN"&gt;923&lt;/span&gt;Pannarasindriyā na vattabbā—  “nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi. Domanassindriyaṃ na vattabbaṃ—  “nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṃ. Cha indriyā na vattabbā—  “nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—  “nīvaraṇasampayuttā ceva no ca nīvaraṇā”ti. &lt;/div&gt;&lt;/div&gt;&lt;div class="q" id="p_30Vbh_924"&gt; &lt;div class="p"&gt;&lt;span class="pN"&gt;924&lt;/span&gt;Navindriyā nīvaraṇavippayuttanīvaraṇiyā. Tīṇindriyā nīvaraṇavippayuttaanīvaraṇiyā. Domanassindriyaṃ na vattabbaṃ—  “nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi. Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā. Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—  “nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270902" title="Go to previous page"&gt;&amp;lt;&amp;lt; 5.2.2.5 Ganthagocchaka&lt;/a&gt;&lt;a href="javascript:void(0)" onclick="upP()" id="upL" name="269972" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270904" title="Go to next page"&gt;5.2.2.9 Parāmāsagocchaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
