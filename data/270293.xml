<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.1"&gt;4.1 Soḷasamavagga&lt;/a&gt;&lt;/div&gt;&lt;div class="i"&gt;4.1.10 Rūpārūpadhātupariyāpannakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Soḷasamavagga&lt;/div&gt;&lt;div class=h&gt;Rūpārūpadhātupariyāpannakathā&lt;/div&gt;&lt;div class="q" id="p_32Kv_2423"&gt; &lt;div class="divNumber"&gt;771.&lt;/div&gt; &lt;div class="p"&gt;&lt;span class="pN"&gt;2423&lt;/span&gt;๐ Rūparāgo rūpadhātupariyāpannoti? Āmantā. Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti? Na hevaṃ vattabbe…pe…  nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena…pe…  ekavatthuko ekārammaṇoti? Āmantā. Hañci na samāpattesiyo na upapattesiyo na diṭṭhadhammasukhavihāro, na samāpattesiyena cittena…pe…  ekavatthuko ekārammaṇo, no ca vata re vattabbe—  “rūparāgo rūpadhātupariyāpanno”ti. &lt;/div&gt;&lt;/div&gt;&lt;div class="q" id="p_32Kv_2424"&gt; &lt;div class="divNumber"&gt;772.&lt;/div&gt; &lt;div class="p"&gt;&lt;span class="pN"&gt;2424&lt;/span&gt;๐ Rūparāgo rūpadhātupariyāpannoti? Āmantā. Saddarāgo saddadhātupariyāpannoti? Na hevaṃ vattabbe…pe…  rūparāgo rūpadhātupariyāpannoti? Āmantā. Gandharāgo…pe…  rasarāgo…pe…  phoṭṭhabbarāgo phoṭṭhabbadhātupariyāpannoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2425"&gt; &lt;div class="p"&gt;&lt;span class="pN"&gt;2425&lt;/span&gt;๐ Saddarāgo na vattabbaṃ—  “saddadhātupariyāpanno”ti? Āmantā. Rūparāgo na vattabbaṃ—  “rūpadhātupariyāpanno”ti? Na hevaṃ vattabbe…pe…  gandharāgo…pe…  rasarāgo…pe…  phoṭṭhabbarāgo na vattabbaṃ—  “phoṭṭhabbadhātupariyāpanno”ti? Āmantā. Rūparāgo na vattabbaṃ—  “rūpadhātupariyāpanno”ti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2426"&gt; &lt;div class="divNumber"&gt;773.&lt;/div&gt; &lt;div class="p"&gt;&lt;span class="pN"&gt;2426&lt;/span&gt;๐ Arūparāgo arūpadhātupariyāpannoti? Āmantā. Arūparāgo na vattabbaṃ—  “arūpadhātupariyāpanno”ti? Na hevaṃ vattabbe…pe…  arūparāgo arūpadhātupariyāpannoti? Āmantā. Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti? Na hevaṃ vattabbe…pe…  nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena…pe…  ekavatthuko ekārammaṇoti? Āmantā. Hañci na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇo, no ca vata re vattabbe—  “arūparāgo arūpadhātupariyāpanno”ti. &lt;/div&gt;&lt;/div&gt;&lt;div class="q" id="p_32Kv_2427"&gt; &lt;div class="divNumber"&gt;774.&lt;/div&gt; &lt;div class="p"&gt;&lt;span class="pN"&gt;2427&lt;/span&gt;๐ Arūparāgo arūpadhātupariyāpannoti? Āmantā. Saddarāgo saddadhātupariyāpannoti? Na hevaṃ vattabbe…pe…  arūparāgo arūpadhātupariyāpannoti? Āmantā. Gandharāgo…pe…  rasarāgo…pe…  phoṭṭhabbarāgo phoṭṭhabbadhātupariyāpannoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2428"&gt; &lt;div class="p"&gt;&lt;span class="pN"&gt;2428&lt;/span&gt;๐ Saddarāgo na vattabbaṃ—  “saddadhātupariyāpanno”ti? Āmantā. Arūparāgo na vattabbaṃ—  “arūpadhātupariyāpanno”ti? Na hevaṃ vattabbe…pe…  gandharāgo…pe…  rasarāgo…pe…  phoṭṭhabbarāgo na vattabbaṃ—  “phoṭṭhabbadhātupariyāpanno”ti? Āmantā. Arūparāgo na vattabbaṃ—  “arūpadhātupariyāpanno”ti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2429"&gt; &lt;div class="divNumber"&gt;775.&lt;/div&gt; &lt;div class="p"&gt;&lt;span class="pN"&gt;2429&lt;/span&gt;× Na vattabbaṃ—  “rūparāgo rūpadhātupariyāpanno, arūparāgo arūpadhātupariyāpanno”ti? Āmantā. Nanu kāmarāgo kāmadhātupariyāpannoti? Āmantā. Hañci kāmarāgo kāmadhātupariyāpanno, tena vata re vattabbe—  “rūparāgo rūpadhātupariyāpanno, arūparāgo arūpadhātupariyāpanno”ti. &lt;/div&gt;&lt;/div&gt;&lt;div class="CENTER" id="p_32Kv_2430"&gt;&lt;span class="pN"&gt;2430&lt;/span&gt;Rūparāgo rūpadhātupariyāpanno arūparāgo&lt;br /&gt; arūpadhātupariyāpannotikathā niṭṭhitā.&lt;/div&gt;&lt;div class="CENTER" id="p_32Kv_2431"&gt;&lt;span class="pN"&gt;2431&lt;/span&gt;Soḷasamo vaggo.&lt;/div&gt;&lt;div class="SUMMARY" id="p_32Kv_2432"&gt;&lt;span class="pN"&gt;2432&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2433"&gt; &lt;div class="p"&gt;&lt;span class="pN"&gt;2433&lt;/span&gt;Cittaniggaho, cittapaggaho, sukhānuppadānaṃ, adhigayha manasikāro, rūpaṃ hetu, rūpaṃ sahetukaṃ, rūpaṃ kusalampi akusalampi, rūpaṃ vipāko, atthi rūpaṃ rūpāvacaraṃ atthi rūpaṃ arūpāvacaraṃ, sabbe kilesā kāmadhātupariyāpannāti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270292" title="Go to previous page"&gt;&amp;lt;&amp;lt; 4.1.9 Rūpaṃrūpāvacarārūpāvacarantikathā&lt;/a&gt;&lt;a href="javascript:void(0)" onclick="upP()" id="upL" name="268010" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268011" title="Go to next page"&gt;4.2 Sattarasamavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
