<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.3"&gt;2.3 Aṭṭhamavagga&lt;/a&gt;&lt;/div&gt;&lt;div class="i"&gt;2.3.5 Rūpadhātukathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Aṭṭhamavagga&lt;/div&gt;&lt;div class=h&gt;Rūpadhātukathā&lt;/div&gt;&lt;div class="q" id="p_32Kv_1754"&gt; &lt;div class="divNumber"&gt;515.&lt;/div&gt; &lt;div class="p"&gt;&lt;span class="pN"&gt;1754&lt;/span&gt;๐ Rūpino dhammā rūpadhātūti? Āmantā. Rūpaṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti? Na hevaṃ vattabbe…pe…  atthi rūpūpagaṃ kammanti? Na hevaṃ vattabbe…pe…  atthi rūpūpagā sattāti? Na hevaṃ vattabbe…pe…  rūpe sattā jāyanti jīyanti mīyanti cavanti upapajjantīti? Na hevaṃ vattabbe…pe…  rūpe atthi rūpaṃ vedanā saññā saṅkhārā viññāṇanti? Na hevaṃ vattabbe…pe…  rūpaṃ pañcavokārabhavoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1755"&gt; &lt;div class="p"&gt;&lt;span class="pN"&gt;1755&lt;/span&gt;๐ Rūpadhātu bhavo gati…pe…  attabhāvapaṭilābhoti? Āmantā. Rūpaṃ bhavo gati…pe…  attabhāvapaṭilābhoti? Na hevaṃ vattabbe…pe…  atthi rūpadhātūpagaṃ kammanti? Āmantā. Atthi rūpūpagaṃ kammanti? Na hevaṃ vattabbe…pe…  atthi rūpadhātūpagā sattāti? Āmantā. Atthi rūpūpagā sattāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1756"&gt; &lt;div class="p"&gt;&lt;span class="pN"&gt;1756&lt;/span&gt;๐ Rūpadhātuyā sattā jāyanti jīyanti mīyanti cavanti upapajjantīti? Āmantā. Rūpe sattā jāyanti jīyanti mīyanti cavanti upapajjantīti? Na hevaṃ vattabbe…pe…  rūpadhātuyā atthi rūpaṃ vedanā saññā saṅkhārā viññāṇanti? Āmantā. Rūpe atthi rūpaṃ vedanā saññā saṅkhārā viññāṇanti? Na hevaṃ vattabbe…pe…  rūpadhātu pañcavokārabhavoti? Āmantā. Rūpaṃ pañcavokārabhavoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1757"&gt; &lt;div class="divNumber"&gt;516.&lt;/div&gt; &lt;div class="p"&gt;&lt;span class="pN"&gt;1757&lt;/span&gt;๐ Rūpino dhammā rūpadhātu, kāmadhātuyā atthi rūpanti? Āmantā. Sāva kāmadhātu, sā rūpadhātūti? Na hevaṃ vattabbe…pe…  sāva kāmadhātu, sā rūpadhātūti? Āmantā. Kāmabhavena samannāgato puggalo dvīhi bhavehi samannāgato hoti—  kāmabhavena ca rūpabhavena cāti? Na hevaṃ vattabbe. &lt;/div&gt;&lt;/div&gt;&lt;div class="CENTER" id="p_32Kv_1758"&gt;&lt;span class="pN"&gt;1758&lt;/span&gt;Rūpadhātukathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270206" title="Go to previous page"&gt;&amp;lt;&amp;lt; 2.3.4 Kāmakathā&lt;/a&gt;&lt;a href="javascript:void(0)" onclick="upP()" id="upL" name="268002" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270208" title="Go to next page"&gt;2.3.6 Arūpadhātukathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
