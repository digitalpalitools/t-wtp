<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/9M"&gt;9M Mūlapaṇṇāsapāḷi&lt;/a&gt; » &lt;a href="/tipitaka/9M/1"&gt;1 Mūlapariyāyavagga&lt;/a&gt;&lt;/div&gt;&lt;div class="i"&gt;1.1 Mūlapariyāyasutta&lt;/div&gt;&lt;div class=h&gt;Mūlapariyāyavagga&lt;/div&gt;&lt;div class=h&gt;Mūlapariyāyasutta&lt;/div&gt;&lt;div class="q" id="p_9M_2"&gt; &lt;div class="divNumber"&gt;1.&lt;/div&gt; &lt;div class="p"&gt;&lt;span class="pN"&gt;2&lt;/span&gt;Evaṃ me sutaṃ—  ekaṃ samayaṃ bhagavā ukkaṭṭhāyaṃ viharati subhagavane sālarājamūle. Tatra kho bhagavā bhikkhū āmantesi—  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca—  “sabbadhammamūlapariyāyaṃ vo, bhikkhave, desessāmi. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—  &lt;/div&gt;&lt;/div&gt;&lt;div class="q" id="p_9M_3"&gt; &lt;div class="divNumber"&gt;2.&lt;/div&gt; &lt;div class="p"&gt;&lt;span class="pN"&gt;3&lt;/span&gt;“Idha, bhikkhave, assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto—  pathaviṃ pathavito sañjānāti; pathaviṃ pathavito saññatvā pathaviṃ maññati, pathaviyā maññati, pathavito maññati, pathaviṃ meti maññati, pathaviṃ abhinandati. Taṃ kissa hetu? ‘Apariññātaṃ tassā’ti vadāmi. (1) &lt;/div&gt;&lt;/div&gt;&lt;div class="q" id="p_9M_4"&gt; &lt;div class="p"&gt;&lt;span class="pN"&gt;4&lt;/span&gt;Āpaṃ āpato sañjānāti; āpaṃ āpato saññatvā āpaṃ maññati, āpasmiṃ maññati, āpato maññati, āpaṃ meti maññati, āpaṃ abhinandati. Taṃ kissa hetu? ‘Apariññātaṃ tassā’ti vadāmi. (2) &lt;/div&gt;&lt;/div&gt;&lt;div class="q" id="p_9M_5"&gt; &lt;div class="p"&gt;&lt;span class="pN"&gt;5&lt;/span&gt;Tejaṃ tejato sañjānāti; tejaṃ tejato saññatvā tejaṃ maññati, tejasmiṃ maññati, tejato maññati, tejaṃ meti maññati, tejaṃ abhinandati. Taṃ kissa hetu? ‘Apariññātaṃ tassā’ti vadāmi. (3) &lt;/div&gt;&lt;/div&gt;&lt;div class="q" id="p_9M_6"&gt; &lt;div class="p"&gt;&lt;span class="pN"&gt;6&lt;/span&gt;Vāyaṃ vāyato sañjānāti; vāyaṃ vāyato saññatvā vāyaṃ maññati, vāyasmiṃ maññati, vāyato maññati, vāyaṃ meti maññati, vāyaṃ abhinandati. Taṃ kissa hetu? ‘Apariññātaṃ tassā’ti vadāmi. (4) &lt;/div&gt;&lt;/div&gt;&lt;div class="q" id="p_9M_7"&gt; &lt;div class="divNumber"&gt;3.&lt;/div&gt; &lt;div class="p"&gt;&lt;span class="pN"&gt;7&lt;/span&gt;Bhūte bhūtato sañjānāti; bhūte bhūtato saññatvā bhūte maññati, bhūtesu maññati, bhūtato maññati, bhūte meti maññati, bhūte abhinandati. Taṃ kissa hetu? ‘Apariññātaṃ tassā’ti vadāmi. (5) &lt;/div&gt;&lt;/div&gt;&lt;div class="q" id="p_9M_8"&gt; &lt;div class="p"&gt;&lt;span class="pN"&gt;8&lt;/span&gt;Deve devato sañjānāti; deve devato saññatvā deve maññati, devesu maññati, devato maññati, deve meti maññati, deve abhinandati. Taṃ kissa hetu? ‘Apariññātaṃ tassā’ti vadāmi. (6) &lt;/div&gt;&lt;/div&gt;&lt;div class="q" id="p_9M_9"&gt; &lt;div class="p"&gt;&lt;span class="pN"&gt;9&lt;/span&gt;Pajāpatiṃ pajāpatito sañjānāti; pajāpatiṃ pajāpatito saññatvā pajāpatiṃ maññati, pajāpatismiṃ maññati, pajāpatito maññati, pajāpatiṃ meti maññati, pajāpatiṃ abhinandati. Taṃ kissa hetu? ‘Apariññātaṃ tassā’ti vadāmi. (7) &lt;/div&gt;&lt;/div&gt;&lt;div class="q" id="p_9M_10"&gt; &lt;div class="p"&gt;&lt;span class="pN"&gt;10&lt;/span&gt;Brahmaṃ brahmato sañjānāti; brahmaṃ brahmato saññatvā brahmaṃ maññati, brahmasmiṃ maññati, brahmato maññati, brahmaṃ meti maññati, brahmaṃ abhinandati. Taṃ kissa hetu? ‘Apariññātaṃ tassā’ti vadāmi. (8) &lt;/div&gt;&lt;/div&gt;&lt;div class="q" id="p_9M_11"&gt; &lt;div class="p"&gt;&lt;span class="pN"&gt;11&lt;/span&gt;Ābhassare ābhassarato sañjānāti; ābhassare ābhassarato saññatvā ābhassare maññati, ābhassaresu maññati, ābhassarato maññati, ābhassare meti maññati, ābhassare abhinandati. Taṃ kissa hetu? ‘Apariññātaṃ tassā’ti vadāmi. (9) &lt;/div&gt;&lt;/div&gt;&lt;div class="q" id="p_9M_12"&gt; &lt;div class="p"&gt;&lt;span class="pN"&gt;12&lt;/span&gt;Subhakiṇhe subhakiṇhato sañjānāti; subhakiṇhe subhakiṇhato saññatvā subhakiṇhe maññati, subhakiṇhesu maññati, subhakiṇhato maññati, subhakiṇhe meti maññati, subhakiṇhe abhinandati. Taṃ kissa hetu? ‘Apariññātaṃ tassā’ti vadāmi. (10) &lt;/div&gt;&lt;/div&gt;&lt;div class="q" id="p_9M_13"&gt; &lt;div class="p"&gt;&lt;span class="pN"&gt;13&lt;/span&gt;Vehapphale vehapphalato sañjānāti; vehapphale vehapphalato saññatvā vehapphale maññati, vehapphalesu maññati, vehapphalato maññati, vehapphale meti maññati, vehapphale abhinandati. Taṃ kissa hetu? ‘Apariññātaṃ tassā’ti vadāmi. (11) &lt;/div&gt;&lt;/div&gt;&lt;div class="q" id="p_9M_14"&gt; &lt;div class="p"&gt;&lt;span class="pN"&gt;14&lt;/span&gt;Abhibhuṃ abhibhuto sañjānāti; abhibhuṃ abhibhuto saññatvā abhibhuṃ maññati, abhibhusmiṃ maññati, abhibhuto maññati, abhibhuṃ meti maññati, abhibhuṃ abhinandati. Taṃ kissa hetu? ‘Apariññātaṃ tassā’ti vadāmi. (12) &lt;/div&gt;&lt;/div&gt;&lt;div class="q" id="p_9M_15"&gt; &lt;div class="divNumber"&gt;4.&lt;/div&gt; &lt;div class="p"&gt;&lt;span class="pN"&gt;15&lt;/span&gt;Ākāsānañcāyatanaṃ ākāsānañcāyatanato sañjānāti; ākāsānañcāyatanaṃ ākāsānañcāyatanato saññatvā ākāsānañcāyatanaṃ maññati, ākāsānañcāyatanasmiṃ maññati, ākāsānañcāyatanato maññati, ākāsānañcāyatanaṃ meti maññati, ākāsānañcāyatanaṃ abhinandati. Taṃ kissa hetu? ‘Apariññātaṃ tassā’ti vadāmi. (13) &lt;/div&gt;&lt;/div&gt;&lt;div class="q" id="p_9M_16"&gt; &lt;div class="p"&gt;&lt;span class="pN"&gt;16&lt;/span&gt;Viññāṇañcāyatanaṃ viññāṇañcāyatanato sañjānāti; viññāṇañcāyatanaṃ viññāṇañcāyatanato saññatvā viññāṇañcāyatanaṃ maññati, viññāṇañcāyatanasmiṃ maññati, viññāṇañcāyatanato maññati, viññāṇañcāyatanaṃ meti maññati, viññāṇañcāyatanaṃ abhinandati. Taṃ kissa hetu? ‘Apariññātaṃ tassā’ti vadāmi. (14) &lt;/div&gt;&lt;/div&gt;&lt;div class="q" id="p_9M_17"&gt; &lt;div class="p"&gt;&lt;span class="pN"&gt;17&lt;/span&gt;Ākiñcaññāyatanaṃ ākiñcaññāyatanato sañjānāti; ākiñcaññāyatanaṃ ākiñcaññāyatanato saññatvā ākiñcaññāyatanaṃ maññati, ākiñcaññāyatanasmiṃ maññati, ākiñcaññāyatanato maññati, ākiñcaññāyatanaṃ meti maññati, ākiñcaññāyatanaṃ abhinandati. Taṃ kissa hetu? ‘Apariññātaṃ tassā’ti vadāmi. (15) &lt;/div&gt;&lt;/div&gt;&lt;div class="q" id="p_9M_18"&gt; &lt;div class="p"&gt;&lt;span class="pN"&gt;18&lt;/span&gt;Nevasaññānāsaññāyatanaṃ nevasaññānāsaññāyatanato sañjānāti; nevasaññānāsaññāyatanaṃ nevasaññānāsaññāyatanato saññatvā nevasaññānāsaññāyatanaṃ maññati, nevasaññānāsaññāyatanasmiṃ maññati, nevasaññānāsaññāyatanato maññati, nevasaññānāsaññāyatanaṃ meti maññati, nevasaññānāsaññāyatanaṃ abhinandati. Taṃ kissa hetu? ‘Apariññātaṃ tassā’ti vadāmi. (16) &lt;/div&gt;&lt;/div&gt;&lt;div class="q" id="p_9M_19"&gt; &lt;div class="divNumber"&gt;5.&lt;/div&gt; &lt;div class="p"&gt;&lt;span class="pN"&gt;19&lt;/span&gt;Diṭṭhaṃ diṭṭhato sañjānāti; diṭṭhaṃ diṭṭhato saññatvā diṭṭhaṃ maññati, diṭṭhasmiṃ maññati, diṭṭhato maññati, diṭṭhaṃ meti maññati, diṭṭhaṃ abhinandati. Taṃ kissa hetu? ‘Apariññātaṃ tassā’ti vadāmi. (17) &lt;/div&gt;&lt;/div&gt;&lt;div class="q" id="p_9M_20"&gt; &lt;div class="p"&gt;&lt;span class="pN"&gt;20&lt;/span&gt;Sutaṃ sutato sañjānāti; sutaṃ sutato saññatvā sutaṃ maññati, sutasmiṃ maññati, sutato maññati, sutaṃ meti maññati, sutaṃ abhinandati. Taṃ kissa hetu? ‘Apariññātaṃ tassā’ti vadāmi. (18) &lt;/div&gt;&lt;/div&gt;&lt;div class="q" id="p_9M_21"&gt; &lt;div class="p"&gt;&lt;span class="pN"&gt;21&lt;/span&gt;Mutaṃ mutato sañjānāti; mutaṃ mutato saññatvā mutaṃ maññati, mutasmiṃ maññati, mutato maññati, mutaṃ meti maññati, mutaṃ abhinandati. Taṃ kissa hetu? ‘Apariññātaṃ tassā’ti vadāmi. (19) &lt;/div&gt;&lt;/div&gt;&lt;div class="q" id="p_9M_22"&gt; &lt;div class="p"&gt;&lt;span class="pN"&gt;22&lt;/span&gt;Viññātaṃ viññātato sañjānāti; viññātaṃ viññātato saññatvā viññātaṃ maññati, viññātasmiṃ maññati, viññātato maññati, viññātaṃ meti maññati, viññātaṃ abhinandati. Taṃ kissa hetu? ‘Apariññātaṃ tassā’ti vadāmi. (20) &lt;/div&gt;&lt;/div&gt;&lt;div class="q" id="p_9M_23"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;23&lt;/span&gt;Ekattaṃ ekattato sañjānāti; ekattaṃ ekattato saññatvā ekattaṃ maññati, ekattasmiṃ maññati, ekattato maññati, ekattaṃ meti maññati, ekattaṃ abhinandati. Taṃ kissa hetu? ‘Apariññātaṃ tassā’ti vadāmi. (21) &lt;/div&gt;&lt;/div&gt;&lt;div class="q" id="p_9M_24"&gt; &lt;div class="p"&gt;&lt;span class="pN"&gt;24&lt;/span&gt;Nānattaṃ nānattato sañjānāti; nānattaṃ nānattato saññatvā nānattaṃ maññati, nānattasmiṃ maññati, nānattato maññati, nānattaṃ meti maññati, nānattaṃ abhinandati. Taṃ kissa hetu? ‘Apariññātaṃ tassā’ti vadāmi. (22) &lt;/div&gt;&lt;/div&gt;&lt;div class="q" id="p_9M_25"&gt; &lt;div class="p"&gt;&lt;span class="pN"&gt;25&lt;/span&gt;Sabbaṃ sabbato sañjānāti; sabbaṃ sabbato saññatvā sabbaṃ maññati, sabbasmiṃ maññati, sabbato maññati, sabbaṃ meti maññati, sabbaṃ abhinandati. Taṃ kissa hetu? ‘Apariññātaṃ tassā’ti vadāmi. (23) &lt;/div&gt;&lt;/div&gt;&lt;div class="q" id="p_9M_26"&gt; &lt;div class="p"&gt;&lt;span class="pN"&gt;26&lt;/span&gt;Nibbānaṃ nibbānato sañjānāti; nibbānaṃ nibbānato saññatvā nibbānaṃ maññati, nibbānasmiṃ maññati, nibbānato maññati, nibbānaṃ meti maññati, nibbānaṃ abhinandati. Taṃ kissa hetu? ‘Apariññātaṃ tassā’ti vadāmi. (24) &lt;/div&gt;&lt;/div&gt;&lt;div class="CENTER" id="p_9M_27"&gt;&lt;span class="pN"&gt;27&lt;/span&gt;Puthujjanavasena paṭhamanayabhūmiparicchedo niṭṭhito.&lt;/div&gt;&lt;div class="q" id="p_9M_28"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;28&lt;/span&gt;Yopi so, bhikkhave, bhikkhu sekkho appattamānaso anuttaraṃ yogakkhemaṃ patthayamāno viharati, sopi pathaviṃ pathavito abhijānāti; pathaviṃ pathavito abhiññāya pathaviṃ mā maññi, pathaviyā mā maññi, pathavito mā maññi, pathaviṃ meti mā maññi, pathaviṃ mābhinandi. Taṃ kissa hetu? ‘Pariññeyyaṃ tassā’ti vadāmi. &lt;/div&gt;&lt;/div&gt;&lt;div class="q" id="p_9M_29"&gt; &lt;div class="p"&gt;&lt;span class="pN"&gt;29&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ mā maññi, nibbānasmiṃ mā maññi, nibbānato mā maññi, nibbānaṃ meti mā maññi, nibbānaṃ mābhinandi. Taṃ kissa hetu? ‘Pariññeyyaṃ tassā’ti vadāmi. &lt;/div&gt;&lt;/div&gt;&lt;div class="CENTER" id="p_9M_30"&gt;&lt;span class="pN"&gt;30&lt;/span&gt;Sekkhavasena dutiyanayabhūmiparicchedo niṭṭhito.&lt;/div&gt;&lt;div class="q" id="p_9M_31"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;31&lt;/span&gt;Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? ‘Pariññātaṃ tassā’ti vadāmi. &lt;/div&gt;&lt;/div&gt;&lt;div class="q" id="p_9M_32"&gt; &lt;div class="p"&gt;&lt;span class="pN"&gt;32&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Pariññātaṃ tassā’ti vadāmi. &lt;/div&gt;&lt;/div&gt;&lt;div class="CENTER" id="p_9M_33"&gt;&lt;span class="pN"&gt;33&lt;/span&gt;Khīṇāsavavasena tatiyanayabhūmiparicchedo niṭṭhito.&lt;/div&gt;&lt;div class="q" id="p_9M_34"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;34&lt;/span&gt;Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā rāgassa, vītarāgattā. &lt;/div&gt;&lt;/div&gt;&lt;div class="q" id="p_9M_35"&gt; &lt;div class="p"&gt;&lt;span class="pN"&gt;35&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā rāgassa, vītarāgattā. &lt;/div&gt;&lt;/div&gt;&lt;div class="CENTER" id="p_9M_36"&gt;&lt;span class="pN"&gt;36&lt;/span&gt;Khīṇāsavavasena catutthanayabhūmiparicchedo niṭṭhito.&lt;/div&gt;&lt;div class="q" id="p_9M_37"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;37&lt;/span&gt;Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā dosassa, vītadosattā. &lt;/div&gt;&lt;/div&gt;&lt;div class="q" id="p_9M_38"&gt; &lt;div class="p"&gt;&lt;span class="pN"&gt;38&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā dosassa, vītadosattā. &lt;/div&gt;&lt;/div&gt;&lt;div class="CENTER" id="p_9M_39"&gt;&lt;span class="pN"&gt;39&lt;/span&gt;Khīṇāsavavasena pañcamanayabhūmiparicchedo niṭṭhito.&lt;/div&gt;&lt;div class="q" id="p_9M_40"&gt; &lt;div class="divNumber"&gt;11.&lt;/div&gt; &lt;div class="p"&gt;&lt;span class="pN"&gt;40&lt;/span&gt;Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā mohassa, vītamohattā. &lt;/div&gt;&lt;/div&gt;&lt;div class="q" id="p_9M_41"&gt; &lt;div class="p"&gt;&lt;span class="pN"&gt;41&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā mohassa, vītamohattā. &lt;/div&gt;&lt;/div&gt;&lt;div class="CENTER" id="p_9M_42"&gt;&lt;span class="pN"&gt;42&lt;/span&gt;Khīṇāsavavasena chaṭṭhanayabhūmiparicchedo niṭṭhito.&lt;/div&gt;&lt;div class="q" id="p_9M_43"&gt; &lt;div class="divNumber"&gt;12.&lt;/div&gt; &lt;div class="p"&gt;&lt;span class="pN"&gt;43&lt;/span&gt;Tathāgatopi, bhikkhave, arahaṃ sammāsambuddho pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? ‘Pariññātantaṃ tathāgatassā’ti vadāmi. &lt;/div&gt;&lt;/div&gt;&lt;div class="q" id="p_9M_44"&gt; &lt;div class="p"&gt;&lt;span class="pN"&gt;44&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Pariññātantaṃ tathāgatassā’ti vadāmi. &lt;/div&gt;&lt;/div&gt;&lt;div class="CENTER" id="p_9M_45"&gt;&lt;span class="pN"&gt;45&lt;/span&gt;Tathāgatavasena sattamanayabhūmiparicchedo niṭṭhito.&lt;/div&gt;&lt;div class="q" id="p_9M_46"&gt; &lt;div class="divNumber"&gt;13.&lt;/div&gt; &lt;div class="p"&gt;&lt;span class="pN"&gt;46&lt;/span&gt;Tathāgatopi, bhikkhave, arahaṃ sammāsambuddho pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? ‘Nandī dukkhassa mūlan’ti—  iti viditvā ‘bhavā jāti bhūtassa jarāmaraṇan’ti. Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmi. &lt;/div&gt;&lt;/div&gt;&lt;div class="q" id="p_9M_47"&gt; &lt;div class="p"&gt;&lt;span class="pN"&gt;47&lt;/span&gt;Āpaṃ…pe…  tejaṃ…  vāyaṃ…  bhūte…  deve…  pajāpatiṃ…  brahmaṃ…  ābhassare…  subhakiṇhe…  vehapphale…  abhibhuṃ…  ākāsānañcāyatanaṃ…  viññāṇañcāyatanaṃ…  ākiñcaññāyatanaṃ…  nevasaññānāsaññāyatanaṃ…  diṭṭhaṃ…  sutaṃ…  mutaṃ…  viññātaṃ…  ekattaṃ…  nānattaṃ…  sabbaṃ…  nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Nandī dukkhassa mūlan’ti—  iti viditvā ‘bhavā jāti bhūtassa jarāmaraṇan’ti. Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmī”ti. &lt;/div&gt;&lt;/div&gt;&lt;div class="CENTER" id="p_9M_48"&gt;&lt;span class="pN"&gt;48&lt;/span&gt;Tathāgatavasena aṭṭhamanayabhūmiparicchedo niṭṭhito.&lt;/div&gt;&lt;div class="q" id="p_9M_49"&gt; &lt;div class="p"&gt;&lt;span class="pN"&gt;49&lt;/span&gt;Idamavoca bhagavā. Na te bhikkhū bhagavato bhāsitaṃ abhinandunti. &lt;/div&gt;&lt;/div&gt;&lt;div class="CENTER" id="p_9M_50"&gt;&lt;span class="pN"&gt;50&lt;/span&gt;Mūlapariyāyasuttaṃ niṭṭhitaṃ paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271680" title="Go to previous page"&gt;&amp;lt;&amp;lt; 1 Mūlapariyāyavagga&lt;/a&gt;&lt;a href="javascript:void(0)" onclick="upP()" id="upL" name="271680" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272536" title="Go to next page"&gt;1.2 Sabbāsavasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
