<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/13"&gt;13 Jhānasaṃyutta&lt;/a&gt; » &lt;a href="/tipitaka/13S3/13/13.1"&gt;13.1 Jhānavagga&lt;/a&gt;&lt;/div&gt;&lt;div class="i"&gt;13.1.55 Sātaccamūlakasappāyakārīsutta&lt;/div&gt;&lt;div class=h&gt;Jhānasaṃyutta&lt;/div&gt;&lt;div class=h&gt;Jhānavagga&lt;/div&gt;&lt;div class=h&gt;Sātaccamūlakasappāyakārīsutta&lt;/div&gt;&lt;div class="q" id="p_13S3_1349"&gt; &lt;div class="divNumber"&gt;716.&lt;/div&gt; &lt;div class="p"&gt;&lt;span class="pN"&gt;1349&lt;/span&gt;Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ sātaccakārī hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ sātaccakārī. Idha pana, bhikkhave, ekacco jhāyī neva samādhismiṃ sātaccakārī hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ sātaccakārī ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ sātaccakārī ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ sātaccakārī ca hoti, samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. Idamavoca bhagavā. Attamanā te bhikkhū bhagavato bhāsitaṃ abhinandunti. &lt;/div&gt;&lt;/div&gt;&lt;div class="CENTER" id="p_13S3_1350"&gt;&lt;span class="pN"&gt;1350&lt;/span&gt;Pañcapaññāsamaṃ.&lt;/div&gt;&lt;div class="CENTER" id="p_13S3_1351"&gt;&lt;span class="pN"&gt;1351&lt;/span&gt;(Yathā pañcapaññāsaṃ veyyākaraṇāni honti tathā vitthāretabbāni.)&lt;/div&gt;&lt;div class="CENTER" id="p_13S3_1352"&gt;&lt;span class="pN"&gt;1352&lt;/span&gt;Khandhavaggo tatiyo.&lt;/div&gt;&lt;div class="SUMMARY" id="p_13S3_1353"&gt;&lt;span class="pN"&gt;1353&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_1354"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1354&lt;/div&gt; &lt;div class="G"&gt;Samādhi samāpatti ṭhiti ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vuṭṭhānaṃ kallitārammaṇena ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Gocarā abhinīhāro sakkacca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sātacca athopi sappāyanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_13S3_1355"&gt;&lt;span class="pN"&gt;1355&lt;/span&gt;Jhānasaṃyuttaṃ samattaṃ.&lt;/div&gt;&lt;div class="SUMMARY" id="p_13S3_1356"&gt;&lt;span class="pN"&gt;1356&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_1357"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1357&lt;/div&gt; &lt;div class="G"&gt;Khandha rādhasaṃyuttañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;diṭṭhiokkanta uppādā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kilesa sāriputtā ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāgā supaṇṇa gandhabbā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Valāha vacchajhānanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;khandhavaggamhi terasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDBOOK" id="p_13S3_1358"&gt;&lt;span class="pN"&gt;1358&lt;/span&gt;Khandhavaggasaṃyuttapāḷi niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274323" title="Go to previous page"&gt;&amp;lt;&amp;lt; 13.1.53--54 Sakkaccamūlakasātaccakārīsuttadukādi&lt;/a&gt;&lt;a href="javascript:void(0)" onclick="upP()" id="upL" name="272762" title="Go to parent page"&gt;up&lt;/a&gt;&lt;/div&gt;&lt;/div&gt;</data>
</xml>
