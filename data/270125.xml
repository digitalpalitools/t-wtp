<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Dht"&gt;31Dht Dhātukathāpāḷi&lt;/a&gt; » &lt;a href="/tipitaka/31Dht/2"&gt;2 Niddesa&lt;/a&gt; » &lt;a href="/tipitaka/31Dht/2/2.14"&gt;2.14 Cuddasamanaya Vippayuttenasaṅgahitāsaṅgahitapadaniddesa&lt;/a&gt;&lt;/div&gt;&lt;div class="i"&gt;2.14.1 Khandhādi&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Cuddasamanaya Vippayuttenasaṅgahitāsaṅgahitapadaniddesa&lt;/div&gt;&lt;div class=h&gt;Khandhādi&lt;/div&gt;&lt;div class="q" id="p_31Dht_577"&gt; &lt;div class="divNumber"&gt;456.&lt;/div&gt; &lt;div class="p"&gt;&lt;span class="pN"&gt;577&lt;/span&gt;Rūpakkhandhena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_578"&gt; &lt;div class="divNumber"&gt;457.&lt;/div&gt; &lt;div class="p"&gt;&lt;span class="pN"&gt;578&lt;/span&gt;Vedanākkhandhena ye dhammā…  saññākkhandhena ye dhammā…  saṅkhārakkhandhena ye dhammā…  viññāṇakkhandhena ye dhammā…  manāyatanena ye dhammā…  manindriyena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_579"&gt; &lt;div class="divNumber"&gt;458.&lt;/div&gt; &lt;div class="p"&gt;&lt;span class="pN"&gt;579&lt;/span&gt;Cakkhāyatanena ye dhammā…pe…  phoṭṭhabbāyatanena ye dhammā…  cakkhudhātuyā ye dhammā…pe…  phoṭṭhabbadhātuyā ye dhammā vippayuttā…pe…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_580"&gt; &lt;div class="divNumber"&gt;459.&lt;/div&gt; &lt;div class="p"&gt;&lt;span class="pN"&gt;580&lt;/span&gt;Cakkhuviññāṇadhātuyā ye dhammā…  sotaviññāṇadhātuyā ye dhammā…  ghānaviññāṇadhātuyā ye dhammā…  jivhāviññāṇadhātuyā ye dhammā…  kāyaviññāṇadhātuyā ye dhammā…  manodhātuyā ye dhammā…  manoviññāṇadhātuyā ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi, ekāya dhātuyā asaṅgahitā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267974" title="Go to previous page"&gt;&amp;lt;&amp;lt; 2.14 Cuddasamanaya Vippayuttenasaṅgahitāsaṅgahitapadaniddesa&lt;/a&gt;&lt;a href="javascript:void(0)" onclick="upP()" id="upL" name="267974" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270126" title="Go to next page"&gt;2.14.2 Saccādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
