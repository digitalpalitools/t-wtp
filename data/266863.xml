<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/7"&gt;7 Cūḷavagga&lt;/a&gt;&lt;/div&gt;&lt;div class="i"&gt;7.2 Dutiyalakuṇḍakabhaddiyasutta&lt;/div&gt;&lt;div class=h&gt;Cūḷavagga&lt;/div&gt;&lt;div class=h&gt;Dutiyalakuṇḍakabhaddiyasutta&lt;/div&gt;&lt;div class="q" id="p_18Ud_608"&gt; &lt;div class="divNumber"&gt;62.&lt;/div&gt; &lt;div class="p"&gt;&lt;span class="pN"&gt;608&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto āyasmantaṃ lakuṇḍakabhaddiyaṃ sekhaṃ maññamāno bhiyyoso mattāya anekapariyāyena dhammiyā kathāya sandasseti samādapeti samuttejeti sampahaṃseti. &lt;/div&gt;&lt;/div&gt;&lt;div class="q" id="p_18Ud_609"&gt; &lt;div class="p"&gt;&lt;span class="pN"&gt;609&lt;/span&gt;Addasā kho bhagavā āyasmantaṃ sāriputtaṃ āyasmantaṃ lakuṇḍakabhaddiyaṃ sekhaṃ maññamānaṃ bhiyyoso mattāya anekapariyāyena dhammiyā kathāya sandassentaṃ samādapentaṃ samuttejentaṃ sampahaṃsentaṃ. &lt;/div&gt;&lt;/div&gt;&lt;div class="q" id="p_18Ud_610"&gt; &lt;div class="p"&gt;&lt;span class="pN"&gt;610&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_611"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;611&lt;/div&gt; &lt;div class="G"&gt;“Acchecchi vaṭṭaṃ byagā nirāsaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Visukkhā saritā na sandati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Chinnaṃ vaṭṭaṃ na vattati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Esevanto dukkhassā”ti. (75)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_612"&gt;&lt;span class="pN"&gt;612&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266862" title="Go to previous page"&gt;&amp;lt;&amp;lt; 7.1 Paṭhamalakuṇḍakabhaddiyasutta&lt;/a&gt;&lt;a href="javascript:void(0)" onclick="upP()" id="upL" name="266221" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266864" title="Go to next page"&gt;7.3 Paṭhamasattasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
