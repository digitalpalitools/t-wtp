<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/4"&gt;4 Aggaññasutta&lt;/a&gt;&lt;/div&gt;&lt;div class="i"&gt;4.7 Itthipurisaliṅgapātubhāva&lt;/div&gt;&lt;div class=h&gt;Aggaññasutta&lt;/div&gt;&lt;div class=h&gt;Itthipurisaliṅgapātubhāva&lt;/div&gt;&lt;div class="q" id="p_8D_262"&gt; &lt;div class="divNumber"&gt;126.&lt;/div&gt; &lt;div class="p"&gt;&lt;span class="pN"&gt;262&lt;/span&gt;Yathā yathā kho te, vāseṭṭha, sattā akaṭṭhapākaṃ sāliṃ paribhuñjantā tambhakkhā tadāhārā ciraṃ dīghamaddhānaṃ aṭṭhaṃsu tathā tathā tesaṃ sattānaṃ bhiyyoso mattāya kharattañceva kāyasmiṃ okkami, vaṇṇavevaṇṇatā ca paññāyittha, itthiyā ca itthiliṅgaṃ pāturahosi purisassa ca purisaliṅgaṃ. Itthī ca purisaṃ ativelaṃ upanijjhāyati puriso ca itthiṃ. Tesaṃ ativelaṃ aññamaññaṃ upanijjhāyataṃ sārāgo udapādi, pariḷāho kāyasmiṃ okkami. Te pariḷāhapaccayā methunaṃ dhammaṃ paṭiseviṃsu. &lt;/div&gt;&lt;/div&gt;&lt;div class="q" id="p_8D_263"&gt; &lt;div class="p"&gt;&lt;span class="pN"&gt;263&lt;/span&gt;Ye kho pana te, vāseṭṭha, tena samayena sattā passanti methunaṃ dhammaṃ paṭisevante, aññe paṃsuṃ khipanti, aññe seṭṭhiṃ khipanti, aññe gomayaṃ khipanti—  ‘nassa asuci, nassa asucī’ti. ‘Kathañhi nāma satto sattassa evarūpaṃ karissatī’ti. Tadetarahipi manussā ekaccesu janapadesu vadhuyā nibbuyhamānāya aññe paṃsuṃ khipanti, aññe seṭṭhiṃ khipanti, aññe gomayaṃ khipanti. Tadeva porāṇaṃ aggaññaṃ akkharaṃ anusaranti, na tvevassa atthaṃ ājānanti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272448" title="Go to previous page"&gt;&amp;lt;&amp;lt; 4.6 Akaṭṭhapākasālipātubhāva&lt;/a&gt;&lt;a href="javascript:void(0)" onclick="upP()" id="upL" name="271672" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272450" title="Go to next page"&gt;4.8 Methunadhammasamācāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
