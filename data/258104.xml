<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/1"&gt;1 Nikkhepavāra&lt;/a&gt;&lt;/div&gt;&lt;div class="i"&gt;1.2 Paccayaniddesa&lt;/div&gt;&lt;div class=h&gt;Nikkhepavāra&lt;/div&gt;&lt;div class=h&gt;Paccayaniddesa&lt;/div&gt;&lt;div class="q" id="p_36P1_4"&gt; &lt;div class="divNumber"&gt;2.&lt;/div&gt; &lt;div class="p"&gt;&lt;span class="pN"&gt;4&lt;/span&gt;&lt;span class="bold"&gt;Hetupaccayo&lt;/span&gt;ti—  hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayo. (1) &lt;/div&gt;&lt;/div&gt;&lt;div class="q" id="p_36P1_5"&gt; &lt;div class="divNumber"&gt;3.&lt;/div&gt; &lt;div class="p"&gt;&lt;span class="pN"&gt;5&lt;/span&gt;&lt;span class="bold"&gt;Ārammaṇapaccayo&lt;/span&gt;ti—  rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ ārammaṇapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ ārammaṇapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ ārammaṇapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ ārammaṇapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ ārammaṇapaccayena paccayo. Sabbe dhammā manoviññāṇadhātuyā taṃsampayuttakānañca dhammānaṃ ārammaṇapaccayena paccayo. &lt;/div&gt;&lt;/div&gt;&lt;div class="q" id="p_36P1_6"&gt; &lt;div class="p"&gt;&lt;span class="pN"&gt;6&lt;/span&gt;Yaṃ yaṃ dhammaṃ ārabbha ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ārammaṇapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_7"&gt; &lt;div class="divNumber"&gt;4.&lt;/div&gt; &lt;div class="p"&gt;&lt;span class="pN"&gt;7&lt;/span&gt;&lt;span class="bold"&gt;Adhipatipaccayo&lt;/span&gt;ti—  chandādhipati chandasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Vīriyādhipati vīriyasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Cittādhipati cittasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Vīmaṃsādhipati vīmaṃsasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. &lt;/div&gt;&lt;/div&gt;&lt;div class="q" id="p_36P1_8"&gt; &lt;div class="p"&gt;&lt;span class="pN"&gt;8&lt;/span&gt;Yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_36P1_9"&gt; &lt;div class="divNumber"&gt;5.&lt;/div&gt; &lt;div class="p"&gt;&lt;span class="pN"&gt;9&lt;/span&gt;&lt;span class="bold"&gt;Anantarapaccayo&lt;/span&gt;ti—  cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_10"&gt; &lt;div class="p"&gt;&lt;span class="pN"&gt;10&lt;/span&gt;Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_11"&gt; &lt;div class="p"&gt;&lt;span class="pN"&gt;11&lt;/span&gt;Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_12"&gt; &lt;div class="p"&gt;&lt;span class="pN"&gt;12&lt;/span&gt;Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_13"&gt; &lt;div class="p"&gt;&lt;span class="pN"&gt;13&lt;/span&gt;Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_14"&gt; &lt;div class="p"&gt;&lt;span class="pN"&gt;14&lt;/span&gt;Purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_15"&gt; &lt;div class="p"&gt;&lt;span class="pN"&gt;15&lt;/span&gt;Purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_16"&gt; &lt;div class="p"&gt;&lt;span class="pN"&gt;16&lt;/span&gt;Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo. &lt;/div&gt;&lt;/div&gt;&lt;div class="q" id="p_36P1_17"&gt; &lt;div class="p"&gt;&lt;span class="pN"&gt;17&lt;/span&gt;Yesaṃ yesaṃ dhammānaṃ anantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ anantarapaccayena paccayo. (4) &lt;/div&gt;&lt;/div&gt;&lt;div class="q" id="p_36P1_18"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;18&lt;/span&gt;&lt;span class="bold"&gt;Samanantarapaccayo&lt;/span&gt;ti—  cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_19"&gt; &lt;div class="p"&gt;&lt;span class="pN"&gt;19&lt;/span&gt;Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_20"&gt; &lt;div class="p"&gt;&lt;span class="pN"&gt;20&lt;/span&gt;Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_21"&gt; &lt;div class="p"&gt;&lt;span class="pN"&gt;21&lt;/span&gt;Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_22"&gt; &lt;div class="p"&gt;&lt;span class="pN"&gt;22&lt;/span&gt;Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_23"&gt; &lt;div class="p"&gt;&lt;span class="pN"&gt;23&lt;/span&gt;Purimā purimā kusalā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_24"&gt; &lt;div class="p"&gt;&lt;span class="pN"&gt;24&lt;/span&gt;Purimā purimā akusalā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_25"&gt; &lt;div class="p"&gt;&lt;span class="pN"&gt;25&lt;/span&gt;Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo. &lt;/div&gt;&lt;/div&gt;&lt;div class="q" id="p_36P1_26"&gt; &lt;div class="p"&gt;&lt;span class="pN"&gt;26&lt;/span&gt;Yesaṃ yesaṃ dhammānaṃ samanantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ samanantarapaccayena paccayo. (5) &lt;/div&gt;&lt;/div&gt;&lt;div class="q" id="p_36P1_27"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;27&lt;/span&gt;&lt;span class="bold"&gt;Sahajātapaccayo&lt;/span&gt;ti—  cattāro khandhā arūpino aññamaññaṃ sahajātapaccayena paccayo. Cattāro mahābhūtā aññamaññaṃ sahajātapaccayena paccayo. Okkantikkhaṇe nāmarūpaṃ aññamaññaṃ sahajātapaccayena paccayo. Cittacetasikā dhammā cittasamuṭṭhānānaṃ rūpānaṃ sahajātapaccayena paccayo. Mahābhūtā upādārūpānaṃ sahajātapaccayena paccayo. Rūpino dhammā arūpīnaṃ dhammānaṃ kiñci kāle sahajātapaccayena paccayo, kiñci kāle na sahajātapaccayena paccayo. (6) &lt;/div&gt;&lt;/div&gt;&lt;div class="q" id="p_36P1_28"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;28&lt;/span&gt;&lt;span class="bold"&gt;Aññamaññapaccayo&lt;/span&gt;ti—  cattāro khandhā arūpino aññamaññapaccayena paccayo. Cattāro mahābhūtā aññamaññapaccayena paccayo. Okkantikkhaṇe nāmarūpaṃ aññamaññapaccayena paccayo. (7) &lt;/div&gt;&lt;/div&gt;&lt;div class="q" id="p_36P1_29"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;29&lt;/span&gt;&lt;span class="bold"&gt;Nissayapaccayo&lt;/span&gt;ti—  cattāro khandhā arūpino aññamaññaṃ nissayapaccayena paccayo. Cattāro mahābhūtā aññamaññaṃ nissayapaccayena paccayo. Okkantikkhaṇe nāmarūpaṃ aññamaññaṃ nissayapaccayena paccayo. Cittacetasikā dhammā cittasamuṭṭhānānaṃ rūpānaṃ nissayapaccayena paccayo. Mahābhūtā upādārūpānaṃ nissayapaccayena paccayo. &lt;/div&gt;&lt;/div&gt;&lt;div class="q" id="p_36P1_30"&gt; &lt;div class="p"&gt;&lt;span class="pN"&gt;30&lt;/span&gt;Cakkhāyatanaṃ cakkhuviññāṇadhātuyā taṃsampayuttakānañca dhammānaṃ nissayapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ nissayapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ nissayapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ nissayapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ nissayapaccayena paccayo. Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayo. (8) &lt;/div&gt;&lt;/div&gt;&lt;div class="q" id="p_36P1_31"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;31&lt;/span&gt;&lt;span class="bold"&gt;Upanissayapaccayo&lt;/span&gt;ti—  purimā purimā kusalā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo. Purimā purimā kusalā dhammā pacchimānaṃ pacchimānaṃ akusalānaṃ dhammānaṃ kesañci upanissayapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo. &lt;/div&gt;&lt;/div&gt;&lt;div class="q" id="p_36P1_32"&gt; &lt;div class="p"&gt;&lt;span class="pN"&gt;32&lt;/span&gt;Purimā purimā akusalā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo. Purimā purimā akusalā dhammā pacchimānaṃ pacchimānaṃ kusalānaṃ dhammānaṃ kesañci upanissayapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo. &lt;/div&gt;&lt;/div&gt;&lt;div class="q" id="p_36P1_33"&gt; &lt;div class="p"&gt;&lt;span class="pN"&gt;33&lt;/span&gt;Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo. &lt;/div&gt;&lt;/div&gt;&lt;div class="q" id="p_36P1_34"&gt; &lt;div class="p"&gt;&lt;span class="pN"&gt;34&lt;/span&gt;Utubhojanampi upanissayapaccayena paccayo. Puggalopi upanissayapaccayena paccayo. Senāsanampi upanissayapaccayena paccayo. (9) &lt;/div&gt;&lt;/div&gt;&lt;div class="q" id="p_36P1_35"&gt; &lt;div class="divNumber"&gt;11.&lt;/div&gt; &lt;div class="p"&gt;&lt;span class="pN"&gt;35&lt;/span&gt;&lt;span class="bold"&gt;Purejātapaccayo&lt;/span&gt;ti—  cakkhāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo. &lt;/div&gt;&lt;/div&gt;&lt;div class="q" id="p_36P1_36"&gt; &lt;div class="p"&gt;&lt;span class="pN"&gt;36&lt;/span&gt;Rūpāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ purejātapaccayena paccayo. &lt;/div&gt;&lt;/div&gt;&lt;div class="q" id="p_36P1_37"&gt; &lt;div class="p"&gt;&lt;span class="pN"&gt;37&lt;/span&gt;Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā taṃsampayuttakānañca dhammānaṃ purejātapaccayena paccayo. Manoviññāṇadhātuyā taṃsampayuttakānañca dhammānaṃ kiñci kāle purejātapaccayena paccayo, kiñci kāle na purejātapaccayena paccayo. (10) &lt;/div&gt;&lt;/div&gt;&lt;div class="q" id="p_36P1_38"&gt; &lt;div class="divNumber"&gt;12.&lt;/div&gt; &lt;div class="p"&gt;&lt;span class="pN"&gt;38&lt;/span&gt;&lt;span class="bold"&gt;Pacchājātapaccayo&lt;/span&gt;ti—  pacchājātā cittacetasikā dhammā purejātassa imassa kāyassa pacchājātapaccayena paccayo. (11) &lt;/div&gt;&lt;/div&gt;&lt;div class="q" id="p_36P1_39"&gt; &lt;div class="divNumber"&gt;13.&lt;/div&gt; &lt;div class="p"&gt;&lt;span class="pN"&gt;39&lt;/span&gt;&lt;span class="bold"&gt;Āsevanapaccayo&lt;/span&gt;ti—  purimā purimā kusalā dhammā pacchimānaṃ pacchimānaṃ kusalānaṃ dhammānaṃ āsevanapaccayena paccayo. Purimā purimā akusalā dhammā pacchimānaṃ pacchimānaṃ akusalānaṃ dhammānaṃ āsevanapaccayena paccayo. Purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ āsevanapaccayena paccayo. (12) &lt;/div&gt;&lt;/div&gt;&lt;div class="q" id="p_36P1_40"&gt; &lt;div class="divNumber"&gt;14.&lt;/div&gt; &lt;div class="p"&gt;&lt;span class="pN"&gt;40&lt;/span&gt;&lt;span class="bold"&gt;Kammapaccayo&lt;/span&gt;ti—  kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo. Cetanā sampayuttakānaṃ dhammānaṃ taṃsamuṭṭhānānañca rūpānaṃ kammapaccayena paccayo. (13) &lt;/div&gt;&lt;/div&gt;&lt;div class="q" id="p_36P1_41"&gt; &lt;div class="divNumber"&gt;15.&lt;/div&gt; &lt;div class="p"&gt;&lt;span class="pN"&gt;41&lt;/span&gt;&lt;span class="bold"&gt;Vipākapaccayo&lt;/span&gt;ti—  vipākā cattāro khandhā arūpino aññamaññaṃ vipākapaccayena paccayo. (14) &lt;/div&gt;&lt;/div&gt;&lt;div class="q" id="p_36P1_42"&gt; &lt;div class="divNumber"&gt;16.&lt;/div&gt; &lt;div class="p"&gt;&lt;span class="pN"&gt;42&lt;/span&gt;&lt;span class="bold"&gt;Āhārapaccayo&lt;/span&gt;ti—  kabaḷīkāro āhāro imassa kāyassa āhārapaccayena paccayo. Arūpino āhārā sampayuttakānaṃ dhammānaṃ taṃsamuṭṭhānānañca rūpānaṃ āhārapaccayena paccayo. (15) &lt;/div&gt;&lt;/div&gt;&lt;div class="q" id="p_36P1_43"&gt; &lt;div class="divNumber"&gt;17.&lt;/div&gt; &lt;div class="p"&gt;&lt;span class="pN"&gt;43&lt;/span&gt;&lt;span class="bold"&gt;Indriyapaccayo&lt;/span&gt;ti—  cakkhundriyaṃ cakkhuviññāṇadhātuyā taṃsampayuttakānañca dhammānaṃ indriyapaccayena paccayo. Sotindriyaṃ sotaviññāṇadhātuyā taṃsampayuttakānañca dhammānaṃ indriyapaccayena paccayo. Ghānindriyaṃ ghānaviññāṇadhātuyā taṃsampayuttakānañca dhammānaṃ indriyapaccayena paccayo. Jivhindriyaṃ jivhāviññāṇadhātuyā taṃsampayuttakānañca dhammānaṃ indriyapaccayena paccayo. Kāyindriyaṃ kāyaviññāṇadhātuyā taṃsampayuttakānañca dhammānaṃ indriyapaccayena paccayo. &lt;span class="bold"&gt;Rūpajīvitindriyaṃ&lt;/span&gt;—  kaṭattārūpānaṃ indriyapaccayena paccayo. &lt;/div&gt;&lt;/div&gt;&lt;div class="q" id="p_36P1_44"&gt; &lt;div class="p"&gt;&lt;span class="pN"&gt;44&lt;/span&gt;Arūpino indriyā sampayuttakānaṃ dhammānaṃ taṃsamuṭṭhānānañca rūpānaṃ indriyapaccayena paccayo. (16) &lt;/div&gt;&lt;/div&gt;&lt;div class="q" id="p_36P1_45"&gt; &lt;div class="divNumber"&gt;18.&lt;/div&gt; &lt;div class="p"&gt;&lt;span class="pN"&gt;45&lt;/span&gt;&lt;span class="bold"&gt;Jhānapaccayo&lt;/span&gt;ti—  jhānaṅgāni jhānasampayuttakānaṃ dhammānaṃ taṃsamuṭṭhānānañca rūpānaṃ jhānapaccayena paccayo. (17) &lt;/div&gt;&lt;/div&gt;&lt;div class="q" id="p_36P1_46"&gt; &lt;div class="divNumber"&gt;19.&lt;/div&gt; &lt;div class="p"&gt;&lt;span class="pN"&gt;46&lt;/span&gt;&lt;span class="bold"&gt;Maggapaccayo&lt;/span&gt;ti—  maggaṅgāni maggasampayuttakānaṃ dhammānaṃ taṃsamuṭṭhānānañca rūpānaṃ maggapaccayena paccayo. (18) &lt;/div&gt;&lt;/div&gt;&lt;div class="q" id="p_36P1_47"&gt; &lt;div class="divNumber"&gt;20.&lt;/div&gt; &lt;div class="p"&gt;&lt;span class="pN"&gt;47&lt;/span&gt;&lt;span class="bold"&gt;Sampayuttapaccayo&lt;/span&gt;ti—  cattāro khandhā arūpino aññamaññaṃ sampayuttapaccayena paccayo. (19) &lt;/div&gt;&lt;/div&gt;&lt;div class="q" id="p_36P1_48"&gt; &lt;div class="divNumber"&gt;21.&lt;/div&gt; &lt;div class="p"&gt;&lt;span class="pN"&gt;48&lt;/span&gt;&lt;span class="bold"&gt;Vippayuttapaccayo&lt;/span&gt;ti—  rūpino dhammā arūpīnaṃ dhammānaṃ vippayuttapaccayena paccayo. Arūpino dhammā rūpīnaṃ dhammānaṃ vippayuttapaccayena paccayo. (20) &lt;/div&gt;&lt;/div&gt;&lt;div class="q" id="p_36P1_49"&gt; &lt;div class="divNumber"&gt;22.&lt;/div&gt; &lt;div class="p"&gt;&lt;span class="pN"&gt;49&lt;/span&gt;&lt;span class="bold"&gt;Atthipaccayo&lt;/span&gt;ti—  cattāro khandhā arūpino aññamaññaṃ atthipaccayena paccayo. Cattāro mahābhūtā aññamaññaṃ atthipaccayena paccayo. Okkantikkhaṇe nāmarūpaṃ aññamaññaṃ atthipaccayena paccayo. Cittacetasikā dhammā cittasamuṭṭhānānaṃ rūpānaṃ atthipaccayena paccayo. Mahābhūtā upādārūpānaṃ atthipaccayena paccayo. &lt;/div&gt;&lt;/div&gt;&lt;div class="q" id="p_36P1_50"&gt; &lt;div class="p"&gt;&lt;span class="pN"&gt;50&lt;/span&gt;Cakkhāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo. &lt;/div&gt;&lt;/div&gt;&lt;div class="q" id="p_36P1_51"&gt; &lt;div class="p"&gt;&lt;span class="pN"&gt;51&lt;/span&gt;Rūpāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ atthipaccayena paccayo. &lt;/div&gt;&lt;/div&gt;&lt;div class="q" id="p_36P1_52"&gt; &lt;div class="p"&gt;&lt;span class="pN"&gt;52&lt;/span&gt;Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ atthipaccayena paccayo. (21) &lt;/div&gt;&lt;/div&gt;&lt;div class="q" id="p_36P1_53"&gt; &lt;div class="divNumber"&gt;23.&lt;/div&gt; &lt;div class="p"&gt;&lt;span class="pN"&gt;53&lt;/span&gt;&lt;span class="bold"&gt;Natthipaccayo&lt;/span&gt;ti—  samanantaraniruddhā cittacetasikā dhammā paṭuppannānaṃ cittacetasikānaṃ dhammānaṃ natthipaccayena paccayo. (22) &lt;/div&gt;&lt;/div&gt;&lt;div class="q" id="p_36P1_54"&gt; &lt;div class="divNumber"&gt;24.&lt;/div&gt; &lt;div class="p"&gt;&lt;span class="pN"&gt;54&lt;/span&gt;&lt;span class="bold"&gt;Vigatapaccayo&lt;/span&gt;ti—  samanantaravigatā cittacetasikā dhammā paṭuppannānaṃ cittacetasikānaṃ dhammānaṃ vigatapaccayena paccayo. (23) &lt;/div&gt;&lt;/div&gt;&lt;div class="q" id="p_36P1_55"&gt; &lt;div class="divNumber"&gt;25.&lt;/div&gt; &lt;div class="p"&gt;&lt;span class="pN"&gt;55&lt;/span&gt;&lt;span class="bold"&gt;Avigatapaccayo&lt;/span&gt;ti—  cattāro khandhā arūpino aññamaññaṃ avigatapaccayena paccayo. Cattāro mahābhūtā aññamaññaṃ avigatapaccayena paccayo. Okkantikkhaṇe nāmarūpaṃ aññamaññaṃ avigatapaccayena paccayo. Cittacetasikā dhammā cittasamuṭṭhānānaṃ rūpānaṃ avigatapaccayena paccayo. Mahābhūtā upādārūpānaṃ avigatapaccayena paccayo. &lt;/div&gt;&lt;/div&gt;&lt;div class="q" id="p_36P1_56"&gt; &lt;div class="p"&gt;&lt;span class="pN"&gt;56&lt;/span&gt;Cakkhāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo. &lt;/div&gt;&lt;/div&gt;&lt;div class="q" id="p_36P1_57"&gt; &lt;div class="p"&gt;&lt;span class="pN"&gt;57&lt;/span&gt;Rūpāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ avigatapaccayena paccayo. &lt;/div&gt;&lt;/div&gt;&lt;div class="q" id="p_36P1_58"&gt; &lt;div class="p"&gt;&lt;span class="pN"&gt;58&lt;/span&gt;Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ avigatapaccayena paccayo. (24) &lt;/div&gt;&lt;/div&gt;&lt;div class="CENTER" id="p_36P1_59"&gt;&lt;span class="pN"&gt;59&lt;/span&gt;Paccayaniddeso.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258103" title="Go to previous page"&gt;&amp;lt;&amp;lt; 1.1 Paccayuddesa&lt;/a&gt;&lt;a href="javascript:void(0)" onclick="upP()" id="upL" name="257330" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258105" title="Go to next page"&gt;1.3 Pucchāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
