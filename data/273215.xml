<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/1V"&gt;1V Pārājikapāḷi&lt;/a&gt; » &lt;a href="/tipitaka/1V/1"&gt;1 Mahāvibhaṅga&lt;/a&gt; » &lt;a href="/tipitaka/1V/1/1.2"&gt;1.2 Saṃghādisesakaṇḍa&lt;/a&gt;&lt;/div&gt;&lt;div class="i"&gt;1.2.4 Attakāmapāricariyasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1180"&gt;&lt;div class="divNumber"&gt;290.&lt;/div&gt;&lt;div class="p"&gt;&lt;span class="pN"&gt;1180&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī sāvatthiyaṃ kulūpako hoti, bahukāni kulāni upasaṅkamati. Tena kho pana samayena aññatarā itthī matapatikā abhirūpā hoti dassanīyā pāsādikā. Atha kho āyasmā udāyī pubbaṇhasamayaṃ nivāsetvā pattacīvaramādāya yena tassā itthiyā nivesanaṃ tenupasaṅkami; upasaṅkamitvā paññatte āsane nisīdi. Atha kho sā itthī yenāyasmā udāyī tenupasaṅkami; upasaṅkamitvā āyasmantaṃ udāyiṃ abhivādetvā ekamantaṃ nisīdi. Ekamantaṃ nisinnaṃ kho taṃ itthiṃ āyasmā udāyī dhammiyā kathāya sandassesi samādapesi samuttejesi sampahaṃsesi. Atha kho sā itthī āyasmatā udāyinā dhammiyā kathāya sandassitā samādapitā samuttejitā sampahaṃsitā āyasmantaṃ udāyiṃ etadavoca—  “vadeyyātha, bhante, yena attho. Paṭibalā mayaṃ ayyassa dātuṃ yadidaṃ cīvarapiṇḍapātasenāsanagilānappaccayabhesajjaparikkhāran”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1181"&gt;&lt;div class="p"&gt;&lt;span class="pN"&gt;1181&lt;/span&gt;“Na kho te, bhagini, amhākaṃ dullabhā yadidaṃ cīvarapiṇḍapātasenāsanagilānappaccayabhesajjaparikkhārā. Api ca yo amhākaṃ dullabho taṃ dehī”ti. “Kiṃ, bhante”ti? “Methunadhamman”ti. “Attho, bhante”ti? “Attho, bhaginī”ti. “Ehi, bhante”ti, ovarakaṃ pavisitvā sāṭakaṃ nikkhipitvā mañcake uttānā nipajji. Atha kho āyasmā udāyī yena sā itthī tenupasaṅkami; upasaṅkamitvā—  “ko imaṃ vasalaṃ duggandhaṃ āmasissatī”ti, niṭṭhubhitvā pakkāmi.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1182"&gt;&lt;div class="p"&gt;&lt;span class="pN"&gt;1182&lt;/span&gt;Atha kho sā itthī ujjhāyati khiyyati vipāceti—  “alajjino ime samaṇā sakyaputtiyā dussīlā musāvādino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. Natthi imesaṃ sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā apagatā ime brahmaññā. Kathañhi nāma samaṇo udāyī maṃ sāmaṃ methunadhammaṃ yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā pakkamissati. Kiṃ me pāpakaṃ kiṃ me duggandhaṃ, kassāhaṃ kena hāyāmī”ti?&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1183"&gt;&lt;div class="p"&gt;&lt;span class="pN"&gt;1183&lt;/span&gt;Aññāpi itthiyo ujjhāyanti khiyyanti vipācenti—  “alajjino ime samaṇā sakyaputtiyā dussīlā musāvādino…pe…  kathañhi nāma samaṇo udāyī imissā sāmaṃ methunadhammaṃ yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā pakkamissati. Kiṃ imissā pāpakaṃ kiṃ imissā duggandhaṃ, kassāyaṃ kena hāyatī”ti?&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1184"&gt;&lt;div class="p"&gt;&lt;span class="pN"&gt;1184&lt;/span&gt;Assosuṃ kho bhikkhū tāsaṃ itthīnaṃ ujjhāyantīnaṃ khiyyantīnaṃ vipācentīnaṃ. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī mātugāmassa santike attakāmapāricariyāya vaṇṇaṃ bhāsissatī”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1185"&gt;&lt;div class="p"&gt;&lt;span class="pN"&gt;1185&lt;/span&gt;Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, mātugāmassa santike attakāmapāricariyāya vaṇṇaṃ bhāsasī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmassa santike attakāmapāricariyāya vaṇṇaṃ bhāsissasi. Nanu mayā, moghapurisa, anekapariyāyena virāgāya dhammo desito no sarāgāya…pe…  kāmapariḷāhānaṃ vūpasamo akkhāto? Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1186"&gt;&lt;div class="divNumber"&gt;291.&lt;/div&gt;&lt;div class="p"&gt;&lt;span class="pN"&gt;1186&lt;/span&gt;&lt;span class="bold"&gt;“Yo pana bhikkhu otiṇṇo vipariṇatena cittena mātugāmassa santike attakāmapāricariyāya vaṇṇaṃ bhāseyya—  ‘etadaggaṃ, bhagini, pāricariyānaṃ yā mādisaṃ sīlavantaṃ kalyāṇadhammaṃ brahmacāriṃ etena dhammena paricareyyāti methunupasaṃhitena’, saṃghādiseso”&lt;/span&gt;ti. (&lt;span class="italic"&gt;4&lt;/span&gt;:&lt;span class="bold"&gt;8&lt;/span&gt;)&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1187"&gt;&lt;div class="divNumber"&gt;292.&lt;/div&gt;&lt;div class="p"&gt;&lt;span class="pN"&gt;1187&lt;/span&gt;&lt;span class="bold"&gt;Yo panā&lt;/span&gt;ti yo yādiso…pe…  &lt;span class="bold"&gt;bhikkhū&lt;/span&gt;ti…pe…  ayaṃ imasmiṃ atthe adhippeto bhikkhūti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1188"&gt;&lt;div class="p"&gt;&lt;span class="pN"&gt;1188&lt;/span&gt;&lt;span class="bold"&gt;Otiṇṇo&lt;/span&gt; nāma sāratto apekkhavā paṭibaddhacitto.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1189"&gt;&lt;div class="p"&gt;&lt;span class="pN"&gt;1189&lt;/span&gt;&lt;span class="bold"&gt;Vipariṇatan&lt;/span&gt;ti rattampi cittaṃ vipariṇataṃ, duṭṭhampi cittaṃ vipariṇataṃ, mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1190"&gt;&lt;div class="p"&gt;&lt;span class="pN"&gt;1190&lt;/span&gt;&lt;span class="bold"&gt;Mātugāmo&lt;/span&gt; nāma manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṃ duṭṭhullāduṭṭhullaṃ ājānituṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1191"&gt;&lt;div class="p"&gt;&lt;span class="pN"&gt;1191&lt;/span&gt;&lt;span class="bold"&gt;Mātugāmassa santike&lt;/span&gt;ti mātugāmassa sāmantā, mātugāmassa avidūre.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1192"&gt;&lt;div class="p"&gt;&lt;span class="pN"&gt;1192&lt;/span&gt;&lt;span class="bold"&gt;Attakāman&lt;/span&gt;ti attano kāmaṃ attano hetuṃ attano adhippāyaṃ attano pāricariyaṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1193"&gt;&lt;div class="p"&gt;&lt;span class="pN"&gt;1193&lt;/span&gt;&lt;span class="bold"&gt;Etadaggan&lt;/span&gt;ti etaṃ aggaṃ etaṃ seṭṭhaṃ etaṃ mokkhaṃ etaṃ uttamaṃ etaṃ pavaraṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1194"&gt;&lt;div class="p"&gt;&lt;span class="pN"&gt;1194&lt;/span&gt;&lt;span class="bold"&gt;Yā&lt;/span&gt;ti khattiyī vā brāhmaṇī vā vessī vā suddī vā.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1195"&gt;&lt;div class="p"&gt;&lt;span class="pN"&gt;1195&lt;/span&gt;&lt;span class="bold"&gt;Mādisan&lt;/span&gt;ti khattiyaṃ vā brāhmaṇaṃ vā vessaṃ vā suddaṃ vā.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1196"&gt;&lt;div class="p"&gt;&lt;span class="pN"&gt;1196&lt;/span&gt;&lt;span class="bold"&gt;Sīlavantan&lt;/span&gt;ti pāṇātipātā paṭivirataṃ, adinnādānā paṭivirataṃ, musāvādā paṭivirataṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1197"&gt;&lt;div class="p"&gt;&lt;span class="pN"&gt;1197&lt;/span&gt;&lt;span class="bold"&gt;Brahmacārin&lt;/span&gt;ti methunadhammā paṭivirataṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1198"&gt;&lt;div class="p"&gt;&lt;span class="pN"&gt;1198&lt;/span&gt;&lt;span class="bold"&gt;Kalyāṇadhammo&lt;/span&gt; nāma tena ca sīlena tena ca brahmacariyena kalyāṇadhammo hoti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1199"&gt;&lt;div class="p"&gt;&lt;span class="pN"&gt;1199&lt;/span&gt;&lt;span class="bold"&gt;Etena dhammenā&lt;/span&gt;ti methunadhammena.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1200"&gt;&lt;div class="p"&gt;&lt;span class="pN"&gt;1200&lt;/span&gt;&lt;span class="bold"&gt;Paricareyyā&lt;/span&gt;ti abhirameyya.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1201"&gt;&lt;div class="p"&gt;&lt;span class="pN"&gt;1201&lt;/span&gt;&lt;span class="bold"&gt;Methunupasaṃhitenā&lt;/span&gt;ti methunadhammappaṭisaṃyuttena.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1202"&gt;&lt;div class="p"&gt;&lt;span class="pN"&gt;1202&lt;/span&gt;&lt;span class="bold"&gt;Saṃghādiseso&lt;/span&gt;ti…pe…  tenapi vuccati “saṃghādiseso”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1203"&gt;&lt;div class="divNumber"&gt;293.&lt;/div&gt;&lt;div class="p"&gt;&lt;span class="pN"&gt;1203&lt;/span&gt;Itthī ca hoti itthisaññī sāratto ca. Bhikkhu ca naṃ itthiyā santike attakāmapāricariyāya vaṇṇaṃ bhāsati, āpatti saṃghādisesassa.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1204"&gt;&lt;div class="p"&gt;&lt;span class="pN"&gt;1204&lt;/span&gt;Itthī ca hoti vematiko…pe…  paṇḍakasaññī…  purisasaññī…  tiracchānagatasaññī sāratto ca. Bhikkhu ca naṃ itthiyā santike attakāmapāricariyāya vaṇṇaṃ bhāsati, āpatti thullaccayassa.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1205"&gt;&lt;div class="p"&gt;&lt;span class="pN"&gt;1205&lt;/span&gt;Paṇḍako ca hoti paṇḍakasaññī sāratto ca. Bhikkhu ca naṃ paṇḍakassa santike attakāmapāricariyāya vaṇṇaṃ bhāsati, āpatti thullaccayassa.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1206"&gt;&lt;div class="p"&gt;&lt;span class="pN"&gt;1206&lt;/span&gt;Paṇḍako ca hoti vematiko…pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ paṇḍakassa santike attakāmapāricariyāya vaṇṇaṃ bhāsati, āpatti dukkaṭassa.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1207"&gt;&lt;div class="p"&gt;&lt;span class="pN"&gt;1207&lt;/span&gt;Puriso ca hoti…pe…  tiracchānagato ca hoti tiracchānagatasaññī…pe…  vematiko itthisaññī…  paṇḍakasaññī…  purisasaññī sāratto ca. Bhikkhu ca naṃ tiracchānagatassa santike attakāmapāricariyāya vaṇṇaṃ bhāsati, āpatti dukkaṭassa.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1208"&gt;&lt;div class="p"&gt;&lt;span class="pN"&gt;1208&lt;/span&gt;Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ santike attakāmapāricariyāya vaṇṇaṃ bhāsati, āpatti dvinnaṃ saṃghādisesānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1209"&gt;&lt;div class="p"&gt;&lt;span class="pN"&gt;1209&lt;/span&gt;Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ santike attakāmapāricariyāya vaṇṇaṃ bhāsati, āpatti saṃghādisesena dukkaṭassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Attakāmapāricariyasikkhāpada&lt;/div&gt;&lt;div class="q" id="p_1V_1210"&gt;&lt;div class="divNumber"&gt;294.&lt;/div&gt;&lt;div class="p"&gt;&lt;span class="pN"&gt;1210&lt;/span&gt;Anāpatti—  “cīvarapiṇḍapātasenāsanagilānappaccayabhesajjaparikkhārena upaṭṭhahā”ti bhaṇati, ummattakassa ādikammikassāti.&lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/1V/1/1.2/1.2.4/1.2.4.1"&gt;&lt;a href="javascript:void(0)" onclick="outD(276406)"&gt;1.2.4.1&amp;nbsp;Vinītavatthuuddānagāthā&lt;/a&gt;&lt;/li&gt;&lt;li name="/tipitaka/1V/1/1.2/1.2.4/1.2.4.2"&gt;&lt;a href="javascript:void(0)" onclick="outD(276407)"&gt;1.2.4.2&amp;nbsp;Vinītavatthu&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276405" title="Go to previous page"&gt;&amp;lt;&amp;lt; 1.2.3.2 Vinītavatthu&lt;/a&gt;&lt;a href="javascript:void(0)" onclick="upP()" id="upL" name="271798" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276406" title="Go to next page"&gt;1.2.4.1 Vinītavatthuuddānagāthā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
