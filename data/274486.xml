<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/10"&gt;10 Abyākatasaṃyutta&lt;/a&gt; » &lt;a href="/tipitaka/13S4/10/10.1"&gt;10.1 Abyākatavagga&lt;/a&gt;&lt;/div&gt;&lt;div class="i"&gt;10.1.11 Sabhiyakaccānasutta&lt;/div&gt;&lt;div class=h&gt;Abyākatasaṃyutta&lt;/div&gt;&lt;div class=h&gt;Abyākatavagga&lt;/div&gt;&lt;div class=h&gt;Sabhiyakaccānasutta&lt;/div&gt;&lt;div class="q" id="p_13S4_1826"&gt; &lt;div class="divNumber"&gt;420.&lt;/div&gt; &lt;div class="p"&gt;&lt;span class="pN"&gt;1826&lt;/span&gt;Ekaṃ samayaṃ āyasmā sabhiyo kaccāno ñātike viharati giñjakāvasathe. Atha kho vacchagotto paribbājako yenāyasmā sabhiyo kaccāno tenupasaṅkami; upasaṅkamitvā āyasmatā sabhiyena kaccānena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako āyasmantaṃ sabhiyaṃ kaccānaṃ etadavoca—  “kiṃ nu kho bho, kaccāna, hoti tathāgato paraṃ maraṇā”ti? “Abyākataṃ kho etaṃ, vaccha, bhagavatā—  ‘hoti tathāgato paraṃ maraṇā’”ti. “Kiṃ pana, bho kaccāna, na hoti tathāgato paraṃ maraṇā”ti? “Etampi kho, vaccha, abyākataṃ bhagavatā—  ‘na hoti tathāgato paraṃ maraṇā’”ti. &lt;/div&gt;&lt;/div&gt;&lt;div class="q" id="p_13S4_1827"&gt; &lt;div class="p"&gt;&lt;span class="pN"&gt;1827&lt;/span&gt;“Kiṃ nu kho, bho kaccāna, hoti ca na ca hoti tathāgato paraṃ maraṇā”ti? “Abyākataṃ kho etaṃ, vaccha, bhagavatā—  ‘hoti ca na ca hoti tathāgato paraṃ maraṇā’”ti. “Kiṃ pana, bho kaccāna, neva hoti na na hoti tathāgato paraṃ maraṇā”ti? “Etampi kho, vaccha, abyākataṃ bhagavatā—  ‘neva hoti na na hoti tathāgato paraṃ maraṇā’”ti. &lt;/div&gt;&lt;/div&gt;&lt;div class="q" id="p_13S4_1828"&gt; &lt;div class="p"&gt;&lt;span class="pN"&gt;1828&lt;/span&gt;“‘Kiṃ nu kho, bho kaccāna, hoti tathāgato paraṃ maraṇā’ti, iti puṭṭho samāno—  ‘abyākataṃ kho etaṃ, vaccha, bhagavatā—  hoti tathāgato paraṃ maraṇā’ti vadesi. ‘Kiṃ pana, bho kaccāna, na hoti tathāgato paraṃ maraṇā’ti, iti puṭṭho samāno—  ‘abyākataṃ kho etaṃ, vaccha, bhagavatā—  na hoti tathāgato paraṃ maraṇā’ti vadesi. ‘Kiṃ nu kho, bho kaccāna, hoti ca na ca hoti tathāgato paraṃ maraṇā’ti, iti puṭṭho samāno—  ‘abyākataṃ kho etaṃ, vaccha, bhagavatā—  hoti ca na ca hoti tathāgato paraṃ maraṇā’ti vadesi. ‘Kiṃ pana, bho kaccāna, neva hoti na na hoti tathāgato paraṃ maraṇā’ti, iti puṭṭho samāno—  ‘etampi kho, vaccha, abyākataṃ bhagavatā—  neva hoti na na hoti tathāgato paraṃ maraṇā’ti vadesi. Ko nu kho, bho kaccāna, hetu, ko paccayo, yenetaṃ abyākataṃ samaṇena gotamenā”ti? “Yo ca, vaccha, hetu, yo ca paccayo paññāpanāya rūpīti vā arūpīti vā saññīti vā asaññīti vā nevasaññīnāsaññīti vā, so ca hetu, so ca paccayo sabbena sabbaṃ sabbathā sabbaṃ aparisesaṃ nirujjheyya. Kena naṃ paññāpayamāno paññāpeyya rūpīti vā arūpīti vā saññīti vā asaññīti vā nevasaññīnāsaññīti vā”ti. “Kīvaciraṃ pabbajitosi, bho kaccānā”ti? “Naciraṃ, āvuso, tīṇi vassānī”ti. “Yassapassa, āvuso, etamettakena ettakameva tampassa bahu, ko pana vādo evaṃ abhikkante”ti. &lt;/div&gt;&lt;/div&gt;&lt;div class="CENTER" id="p_13S4_1829"&gt;&lt;span class="pN"&gt;1829&lt;/span&gt;Ekādasamaṃ.&lt;/div&gt;&lt;div class="CENTER" id="p_13S4_1830"&gt;&lt;span class="pN"&gt;1830&lt;/span&gt;Abyākatavaggo paṭhamo.&lt;/div&gt;&lt;div class="SUMMARY" id="p_13S4_1831"&gt;&lt;span class="pN"&gt;1831&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S4_1832"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1832&lt;/div&gt; &lt;div class="G"&gt;Khemātherī anurādho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sāriputtoti koṭṭhiko;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Moggallāno ca vaccho ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kutūhalasālānando;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabhiyo ekādasamanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_13S4_1833"&gt;&lt;span class="pN"&gt;1833&lt;/span&gt;Abyākatasaṃyuttaṃ samattaṃ.&lt;/div&gt;&lt;div class="SUMMARY" id="p_13S4_1834"&gt;&lt;span class="pN"&gt;1834&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S4_1835"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1835&lt;/div&gt; &lt;div class="G"&gt;Saḷāyatanavedanā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mātugāmo jambukhādako;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sāmaṇḍako moggallāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;citto gāmaṇi saṅkhataṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abyākatanti dasadhāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_13S4_1836"&gt;&lt;span class="pN"&gt;1836&lt;/span&gt;Saḷāyatanavaggo catuttho.&lt;/div&gt;&lt;div class="ENDBOOK" id="p_13S4_1837"&gt;&lt;span class="pN"&gt;1837&lt;/span&gt;Saḷāyatanavaggasaṃyuttapāḷi niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274485" title="Go to previous page"&gt;&amp;lt;&amp;lt; 10.1.10 Ānandasutta&lt;/a&gt;&lt;a href="javascript:void(0)" onclick="upP()" id="upL" name="272780" title="Go to parent page"&gt;up&lt;/a&gt;&lt;/div&gt;&lt;/div&gt;</data>
</xml>
