<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/3"&gt;3 Nandavagga&lt;/a&gt;&lt;/div&gt;&lt;div class="i"&gt;3.6 Pilindavacchasutta&lt;/div&gt;&lt;div class=h&gt;Nandavagga&lt;/div&gt;&lt;div class=h&gt;Pilindavacchasutta&lt;/div&gt;&lt;div class="q" id="p_18Ud_203"&gt; &lt;div class="divNumber"&gt;26.&lt;/div&gt; &lt;div class="p"&gt;&lt;span class="pN"&gt;203&lt;/span&gt;Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā pilindavaccho bhikkhū vasalavādena samudācarati. Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “āyasmā, bhante, pilindavaccho bhikkhū vasalavādena samudācaratī”ti. &lt;/div&gt;&lt;/div&gt;&lt;div class="q" id="p_18Ud_204"&gt; &lt;div class="p"&gt;&lt;span class="pN"&gt;204&lt;/span&gt;Atha kho bhagavā aññataraṃ bhikkhuṃ āmantesi—  “ehi tvaṃ, bhikkhu, mama vacanena pilindavacchaṃ bhikkhuṃ āmantehi—  ‘satthā taṃ, āvuso pilindavaccha, āmantetī’”ti. “Evaṃ, bhante”ti kho so bhikkhu bhagavato paṭissutvā yenāyasmā pilindavaccho tenupasaṅkami; upasaṅkamitvā āyasmantaṃ pilindavacchaṃ etadavoca—  “satthā taṃ, āvuso pilindavaccha, āmantetī”ti. &lt;/div&gt;&lt;/div&gt;&lt;div class="q" id="p_18Ud_205"&gt; &lt;div class="p"&gt;&lt;span class="pN"&gt;205&lt;/span&gt;“Evamāvuso”ti kho āyasmā pilindavaccho tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ pilindavacchaṃ bhagavā etadavoca—  “saccaṃ kira tvaṃ, vaccha, bhikkhū vasalavādena samudācarasī”ti? “Evaṃ, bhante”ti. &lt;/div&gt;&lt;/div&gt;&lt;div class="q" id="p_18Ud_206"&gt; &lt;div class="p"&gt;&lt;span class="pN"&gt;206&lt;/span&gt;Atha kho bhagavā āyasmato pilindavacchassa pubbenivāsaṃ manasi karitvā bhikkhū āmantesi—  “mā kho tumhe, bhikkhave, vacchassa bhikkhuno ujjhāyittha. Na, bhikkhave, vaccho dosantaro bhikkhū vasalavādena samudācarati. Vacchassa, bhikkhave, bhikkhuno pañca jātisatāni abbokiṇṇāni brāhmaṇakule paccājātāni. So tassa vasalavādo dīgharattaṃ samudāciṇṇo. Tenāyaṃ vaccho bhikkhū vasalavādena samudācaratī”ti. &lt;/div&gt;&lt;/div&gt;&lt;div class="q" id="p_18Ud_207"&gt; &lt;div class="p"&gt;&lt;span class="pN"&gt;207&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_208"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;208&lt;/div&gt; &lt;div class="G"&gt;“Yamhi na māyā vasatī na māno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yo vītalobho amamo nirāso;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paṇunnakodho abhinibbutatto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;So brāhmaṇo so samaṇo sa bhikkhū”ti. (30)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_209"&gt;&lt;span class="pN"&gt;209&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266826" title="Go to previous page"&gt;&amp;lt;&amp;lt; 3.5 Mahāmoggallānasutta&lt;/a&gt;&lt;a href="javascript:void(0)" onclick="upP()" id="upL" name="266217" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266828" title="Go to next page"&gt;3.7 Sakkudānasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
