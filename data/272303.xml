<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/9"&gt;9 Poṭṭhapādasutta&lt;/a&gt;&lt;/div&gt;&lt;div class="i"&gt;9.2 Cittahatthisāriputtapoṭṭhapādavatthu&lt;/div&gt; &lt;div class=h&gt;Poṭṭhapādasutta&lt;/div&gt;&lt;div class=h&gt;Cittahatthisāriputtapoṭṭhapādavatthu&lt;/div&gt;&lt;div class="q" id="p_6D_720"&gt; &lt;div class="divNumber"&gt;422.&lt;/div&gt; &lt;div class="p"&gt;&lt;span class="pN"&gt;720&lt;/span&gt;Atha kho dvīhatīhassa accayena citto ca hatthisāriputto poṭṭhapādo ca paribbājako yena bhagavā tenupasaṅkamiṃsu; upasaṅkamitvā citto hatthisāriputto bhagavantaṃ abhivādetvā ekamantaṃ nisīdi. Poṭṭhapādo pana paribbājako bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho poṭṭhapādo paribbājako bhagavantaṃ etadavoca—  “tadā maṃ, bhante, te paribbājakā acirapakkantassa bhagavato samantato vācāsannitodakena sañjhabbharimakaṃsu—  ‘evameva panāyaṃ bhavaṃ poṭṭhapādo yaññadeva samaṇo gotamo bhāsati, taṃ tadevassa abbhanumodati—  &lt;span class="smallFont"&gt;“&lt;/span&gt;evametaṃ, bhagavā, evametaṃ, sugatā&lt;span class="smallFont"&gt;”&lt;/span&gt;ti. Na kho pana mayaṃ kiñci samaṇassa gotamassa ekaṃsikaṃ dhammaṃ desitaṃ ājānāma—  &lt;span class="smallFont"&gt;“&lt;/span&gt;sassato loko&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;asassato loko&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;antavā loko&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;anantavā loko&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;taṃ jīvaṃ taṃ sarīran&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;aññaṃ jīvaṃ aññaṃ sarīran&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;hoti tathāgato paraṃ maraṇā&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;na hoti tathāgato paraṃ maraṇā&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;hoti ca na ca hoti tathāgato paraṃ maraṇā&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;neva hoti na na hoti tathāgato paraṃ maraṇā&lt;span class="smallFont"&gt;”&lt;/span&gt;ti vā’ti. Evaṃ vuttāhaṃ, bhante, te paribbājake etadavocaṃ—  ‘ahampi kho, bho, na kiñci samaṇassa gotamassa ekaṃsikaṃ dhammaṃ desitaṃ ājānāmi—  &lt;span class="smallFont"&gt;“&lt;/span&gt;sassato loko&lt;span class="smallFont"&gt;”&lt;/span&gt;ti vā, &lt;span class="smallFont"&gt;“&lt;/span&gt;asassato loko&lt;span class="smallFont"&gt;”&lt;/span&gt;ti vā…pe…  &lt;span class="smallFont"&gt;“&lt;/span&gt;neva hoti na na hoti tathāgato paraṃ maraṇā&lt;span class="smallFont"&gt;”&lt;/span&gt;ti vā; api ca samaṇo gotamo bhūtaṃ tacchaṃ tathaṃ paṭipadaṃ paññapeti dhammaṭṭhitataṃ dhammaniyāmataṃ. Bhūtaṃ kho pana tacchaṃ tathaṃ paṭipadaṃ paññapentassa dhammaṭṭhitataṃ dhammaniyāmataṃ, kathañhi nāma mādiso viññū samaṇassa gotamassa subhāsitaṃ subhāsitato nābbhanumodeyyā’”ti? &lt;/div&gt;&lt;/div&gt;&lt;div class=h&gt;Poṭṭhapādasutta&lt;/div&gt;&lt;div class=h&gt;Cittahatthisāriputtapoṭṭhapādavatthu&lt;/div&gt;&lt;div class="q" id="p_6D_721"&gt; &lt;div class="divNumber"&gt;423.&lt;/div&gt; &lt;div class="p"&gt;&lt;span class="pN"&gt;721&lt;/span&gt;“Sabbeva kho ete, poṭṭhapāda, paribbājakā andhā acakkhukā; tvaṃyeva nesaṃ eko cakkhumā. Ekaṃsikāpi hi kho, poṭṭhapāda, mayā dhammā desitā paññattā; anekaṃsikāpi hi kho, poṭṭhapāda, mayā dhammā desitā paññattā. &lt;/div&gt;&lt;/div&gt;&lt;div class=h&gt;Poṭṭhapādasutta&lt;/div&gt;&lt;div class=h&gt;Cittahatthisāriputtapoṭṭhapādavatthu&lt;/div&gt;&lt;div class="q" id="p_6D_722"&gt; &lt;div class="p"&gt;&lt;span class="pN"&gt;722&lt;/span&gt;Katame ca te, poṭṭhapāda, mayā anekaṃsikā dhammā desitā paññattā? ‘Sassato loko’ti kho, poṭṭhapāda, mayā anekaṃsiko dhammo desito paññatto; ‘asassato loko’ti kho, poṭṭhapāda, mayā anekaṃsiko dhammo desito paññatto; ‘antavā loko’ti kho, poṭṭhapāda…pe…  ‘anantavā loko’ti kho, poṭṭhapāda…  ‘taṃ jīvaṃ taṃ sarīran’ti kho, poṭṭhapāda…  ‘aññaṃ jīvaṃ aññaṃ sarīran’ti kho, poṭṭhapāda…  ‘hoti tathāgato paraṃ maraṇā’ti kho, poṭṭhapāda…  na hoti tathāgato paraṃ maraṇā’ti kho, poṭṭhapāda…  ‘hoti ca na ca hoti tathāgato paraṃ maraṇā’ti kho, poṭṭhapāda…  ‘neva hoti na na hoti tathāgato paraṃ maraṇā’ti kho, poṭṭhapāda, mayā anekaṃsiko dhammo desito paññatto. &lt;/div&gt;&lt;/div&gt;&lt;div class=h&gt;Poṭṭhapādasutta&lt;/div&gt;&lt;div class=h&gt;Cittahatthisāriputtapoṭṭhapādavatthu&lt;/div&gt;&lt;div class="q" id="p_6D_723"&gt; &lt;div class="p"&gt;&lt;span class="pN"&gt;723&lt;/span&gt;Kasmā ca te, poṭṭhapāda, mayā anekaṃsikā dhammā desitā paññattā? Na hete, poṭṭhapāda, atthasaṃhitā na dhammasaṃhitā na ādibrahmacariyakā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti. Tasmā te mayā anekaṃsikā dhammā desitā paññattā. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/6D/9/9.2/9.2.1"&gt;&lt;a href="javascript:void(0)" onclick="outD(273522)"&gt;9.2.1&amp;nbsp;Ekaṃsikadhammā&lt;/a&gt;&lt;/li&gt;&lt;li name="/tipitaka/6D/9/9.2/9.2.2"&gt;&lt;a href="javascript:void(0)" onclick="outD(273523)"&gt;9.2.2&amp;nbsp;Tayoattapaṭilābha&lt;/a&gt;&lt;/li&gt;&lt;li name="/tipitaka/6D/9/9.2/9.2.3"&gt;&lt;a href="javascript:void(0)" onclick="outD(273524)"&gt;9.2.3&amp;nbsp;Cittahatthisāriputtaupasampadā&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273521" title="Go to previous page"&gt;&amp;lt;&amp;lt; 9.1.3 Saññāattakathā&lt;/a&gt;&lt;a href="javascript:void(0)" onclick="upP()" id="upL" name="271654" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273522" title="Go to next page"&gt;9.2.1 Ekaṃsikadhammā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
