<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/35Y10"&gt;35Y10 Indriyayamakapāḷi&lt;/a&gt; » &lt;a href="/tipitaka/35Y10/3"&gt;3 Pariññāvāra&lt;/a&gt; » &lt;a href="/tipitaka/35Y10/3/3.4"&gt;3.4 Paccuppannātītavāra&lt;/a&gt;&lt;/div&gt;&lt;div class="i"&gt;3.4.2 Paccanīka&lt;/div&gt;&lt;div class=h&gt;Pariññāvāra&lt;/div&gt;&lt;div class=h&gt;Paccuppannātītavāra&lt;/div&gt;&lt;div class=h&gt;Paccanīka&lt;/div&gt;&lt;div class="q" id="p_35Y10_4238"&gt; &lt;div class="divNumber"&gt;463.&lt;/div&gt; &lt;div class="p"&gt;&lt;span class="pN"&gt;4238&lt;/span&gt;»  Yo cakkhundriyaṃ na parijānāti so domanassindriyaṃ nappajahitthāti? &lt;/div&gt;&lt;/div&gt;&lt;div class="q" id="p_35Y10_4239"&gt; &lt;div class="p"&gt;&lt;span class="pN"&gt;4239&lt;/span&gt;Dve puggalā cakkhundriyaṃ na parijānanti, no ca domanassindriyaṃ nappajahittha. Cha puggalā cakkhundriyañca na parijānanti domanassindriyañca nappajahittha. &lt;/div&gt;&lt;/div&gt;&lt;div class="q" id="p_35Y10_4240"&gt; &lt;div class="p"&gt;&lt;span class="pN"&gt;4240&lt;/span&gt;«  Yo vā pana domanassindriyaṃ nappajahittha so cakkhundriyaṃ na parijānātīti? Āmantā. &lt;/div&gt;&lt;/div&gt;&lt;div class="q" id="p_35Y10_4241"&gt; &lt;div class="p"&gt;&lt;span class="pN"&gt;4241&lt;/span&gt;»  Yo cakkhundriyaṃ na parijānāti so anaññātaññassāmītindriyaṃ na bhāvitthāti? &lt;/div&gt;&lt;/div&gt;&lt;div class="q" id="p_35Y10_4242"&gt; &lt;div class="p"&gt;&lt;span class="pN"&gt;4242&lt;/span&gt;Cha puggalā cakkhundriyaṃ na parijānanti, no ca anaññātaññassāmītindriyaṃ na bhāvittha. Dve puggalā cakkhundriyañca na parijānanti anaññātaññassāmītindriyañca na bhāvittha. &lt;/div&gt;&lt;/div&gt;&lt;div class="q" id="p_35Y10_4243"&gt; &lt;div class="p"&gt;&lt;span class="pN"&gt;4243&lt;/span&gt;«  Yo vā pana anaññātaññassāmītindriyaṃ na bhāvittha so cakkhundriyaṃ na parijānātīti? Āmantā. &lt;/div&gt;&lt;/div&gt;&lt;div class="q" id="p_35Y10_4244"&gt; &lt;div class="p"&gt;&lt;span class="pN"&gt;4244&lt;/span&gt;»  Yo cakkhundriyaṃ na parijānāti so aññindriyaṃ na bhāvitthāti? &lt;/div&gt;&lt;/div&gt;&lt;div class="q" id="p_35Y10_4245"&gt; &lt;div class="p"&gt;&lt;span class="pN"&gt;4245&lt;/span&gt;Arahā cakkhundriyaṃ na parijānāti, no ca aññindriyaṃ na bhāvittha. Satta puggalā cakkhundriyañca na parijānanti aññindriyañca na bhāvittha. &lt;/div&gt;&lt;/div&gt;&lt;div class="q" id="p_35Y10_4246"&gt; &lt;div class="p"&gt;&lt;span class="pN"&gt;4246&lt;/span&gt;«  Yo vā pana aññindriyaṃ na bhāvittha so cakkhundriyaṃ na parijānātīti? &lt;/div&gt;&lt;/div&gt;&lt;div class="q" id="p_35Y10_4247"&gt; &lt;div class="p"&gt;&lt;span class="pN"&gt;4247&lt;/span&gt;Aggamaggasamaṅgī aññindriyaṃ na bhāvittha, no ca cakkhundriyaṃ na parijānāti. Satta puggalā aññindriyañca na bhāvittha cakkhundriyañca na parijānanti. &lt;/div&gt;&lt;/div&gt;&lt;div class="q" id="p_35Y10_4248"&gt; &lt;div class="p"&gt;&lt;span class="pN"&gt;4248&lt;/span&gt;»  Yo cakkhundriyaṃ na parijānāti so aññātāvindriyaṃ na sacchikaritthāti? &lt;/div&gt;&lt;/div&gt;&lt;div class="q" id="p_35Y10_4249"&gt; &lt;div class="p"&gt;&lt;span class="pN"&gt;4249&lt;/span&gt;Arahā cakkhundriyaṃ na parijānāti, no ca aññātāvindriyaṃ na sacchikarittha. Aṭṭha puggalā cakkhundriyañca na parijānanti aññātāvindriyañca na sacchikarittha. &lt;/div&gt;&lt;/div&gt;&lt;div class="q" id="p_35Y10_4250"&gt; &lt;div class="p"&gt;&lt;span class="pN"&gt;4250&lt;/span&gt;«  Yo vā pana aññātāvindriyaṃ na sacchikarittha so cakkhundriyaṃ na parijānātīti? &lt;/div&gt;&lt;/div&gt;&lt;div class="q" id="p_35Y10_4251"&gt; &lt;div class="p"&gt;&lt;span class="pN"&gt;4251&lt;/span&gt;Aggamaggasamaṅgī aññātāvindriyaṃ na sacchikarittha, no ca cakkhundriyaṃ na parijānāti. Aṭṭha puggalā aññātāvindriyañca na sacchikarittha cakkhundriyañca na parijānanti. (Cakkhundriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4252"&gt; &lt;div class="divNumber"&gt;464.&lt;/div&gt; &lt;div class="p"&gt;&lt;span class="pN"&gt;4252&lt;/span&gt;»  Yo domanassindriyaṃ nappajahati so anaññātaññassāmītindriyaṃ na bhāvitthāti? &lt;/div&gt;&lt;/div&gt;&lt;div class="q" id="p_35Y10_4253"&gt; &lt;div class="p"&gt;&lt;span class="pN"&gt;4253&lt;/span&gt;Cha puggalā domanassindriyaṃ nappajahanti, no ca anaññātaññassāmītindriyaṃ na bhāvittha. Dve puggalā domanassindriyañca nappajahanti anaññātaññassāmītindriyañca na bhāvittha. &lt;/div&gt;&lt;/div&gt;&lt;div class="q" id="p_35Y10_4254"&gt; &lt;div class="p"&gt;&lt;span class="pN"&gt;4254&lt;/span&gt;«  Yo vā pana anaññātaññassāmītindriyaṃ na bhāvittha so domanassindriyaṃ nappajahatīti? Āmantā. &lt;/div&gt;&lt;/div&gt;&lt;div class="q" id="p_35Y10_4255"&gt; &lt;div class="p"&gt;&lt;span class="pN"&gt;4255&lt;/span&gt;»  Yo domanassindriyaṃ nappajahati so aññindriyaṃ na bhāvitthāti? &lt;/div&gt;&lt;/div&gt;&lt;div class="q" id="p_35Y10_4256"&gt; &lt;div class="p"&gt;&lt;span class="pN"&gt;4256&lt;/span&gt;Arahā domanassindriyaṃ nappajahati, no ca aññindriyaṃ na bhāvittha. Satta puggalā domanassindriyañca nappajahanti aññindriyañca na bhāvittha. &lt;/div&gt;&lt;/div&gt;&lt;div class="q" id="p_35Y10_4257"&gt; &lt;div class="p"&gt;&lt;span class="pN"&gt;4257&lt;/span&gt;«  Yo vā pana aññindriyaṃ na bhāvittha so domanassindriyaṃ nappajahatīti? &lt;/div&gt;&lt;/div&gt;&lt;div class="q" id="p_35Y10_4258"&gt; &lt;div class="p"&gt;&lt;span class="pN"&gt;4258&lt;/span&gt;Anāgāmimaggasamaṅgī aññindriyaṃ na bhāvittha, no ca domanassindriyaṃ nappajahati. Satta puggalā aññindriyañca na bhāvittha domanassindriyañca nappajahanti. &lt;/div&gt;&lt;/div&gt;&lt;div class="q" id="p_35Y10_4259"&gt; &lt;div class="p"&gt;&lt;span class="pN"&gt;4259&lt;/span&gt;»  Yo domanassindriyaṃ nappajahati so aññātāvindriyaṃ na sacchikaritthāti? &lt;/div&gt;&lt;/div&gt;&lt;div class="q" id="p_35Y10_4260"&gt; &lt;div class="p"&gt;&lt;span class="pN"&gt;4260&lt;/span&gt;Arahā domanassindriyaṃ nappajahati, no ca aññātāvindriyaṃ na sacchikarittha. Aṭṭha puggalā domanassindriyañca nappajahanti aññātāvindriyañca na sacchikarittha. &lt;/div&gt;&lt;/div&gt;&lt;div class="q" id="p_35Y10_4261"&gt; &lt;div class="p"&gt;&lt;span class="pN"&gt;4261&lt;/span&gt;«  Yo vā pana aññātāvindriyaṃ na sacchikarittha so domanassindriyaṃ nappajahatīti? &lt;/div&gt;&lt;/div&gt;&lt;div class="q" id="p_35Y10_4262"&gt; &lt;div class="p"&gt;&lt;span class="pN"&gt;4262&lt;/span&gt;Anāgāmimaggasamaṅgī aññātāvindriyaṃ na sacchikarittha, no ca domanassindriyaṃ nappajahati. Aṭṭha puggalā aññātāvindriyañca na sacchikarittha domanassindriyañca nappajahanti. (Domanassindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4263"&gt; &lt;div class="divNumber"&gt;465.&lt;/div&gt; &lt;div class="p"&gt;&lt;span class="pN"&gt;4263&lt;/span&gt;»  Yo anaññātaññassāmītindriyaṃ na bhāveti so aññindriyaṃ na bhāvitthāti? &lt;/div&gt;&lt;/div&gt;&lt;div class="q" id="p_35Y10_4264"&gt; &lt;div class="p"&gt;&lt;span class="pN"&gt;4264&lt;/span&gt;Arahā anaññātaññassāmītindriyaṃ na bhāveti, no ca aññindriyaṃ na bhāvittha. Satta puggalā anaññātaññassāmītindriyañca na bhāventi aññindriyañca na bhāvittha. &lt;/div&gt;&lt;/div&gt;&lt;div class="q" id="p_35Y10_4265"&gt; &lt;div class="p"&gt;&lt;span class="pN"&gt;4265&lt;/span&gt;«  Yo vā pana aññindriyaṃ na bhāvittha so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4266"&gt; &lt;div class="p"&gt;&lt;span class="pN"&gt;4266&lt;/span&gt;Aṭṭhamako aññindriyaṃ na bhāvittha, no ca anaññātaññassāmītindriyaṃ na bhāveti. Satta puggalā aññindriyañca na bhāvittha anaññātaññassāmītindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4267"&gt; &lt;div class="p"&gt;&lt;span class="pN"&gt;4267&lt;/span&gt;»  Yo anaññātaññassāmītindriyaṃ na bhāveti so aññātāvindriyaṃ na sacchikaritthāti? &lt;/div&gt;&lt;/div&gt;&lt;div class="q" id="p_35Y10_4268"&gt; &lt;div class="p"&gt;&lt;span class="pN"&gt;4268&lt;/span&gt;Arahā anaññātaññassāmītindriyaṃ na bhāveti, no ca aññātāvindriyaṃ na sacchikarittha. Aṭṭha puggalā anaññātaññassāmītindriyañca na bhāventi aññātāvindriyañca na sacchikarittha. &lt;/div&gt;&lt;/div&gt;&lt;div class="q" id="p_35Y10_4269"&gt; &lt;div class="p"&gt;&lt;span class="pN"&gt;4269&lt;/span&gt;«  Yo vā pana aññātāvindriyaṃ na sacchikarittha so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4270"&gt; &lt;div class="p"&gt;&lt;span class="pN"&gt;4270&lt;/span&gt;Aṭṭhamako aññātāvindriyaṃ na sacchikarittha, no ca anaññātaññassāmītindriyaṃ na bhāveti. Aṭṭha puggalā aññātāvindriyañca na sacchikarittha anaññātaññassāmītindriyañca na bhāventi. (Anaññātaññassāmītindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4271"&gt; &lt;div class="divNumber"&gt;466.&lt;/div&gt; &lt;div class="p"&gt;&lt;span class="pN"&gt;4271&lt;/span&gt;»  Yo aññindriyaṃ na bhāveti so aññātāvindriyaṃ na sacchikaritthāti? &lt;/div&gt;&lt;/div&gt;&lt;div class="q" id="p_35Y10_4272"&gt; &lt;div class="p"&gt;&lt;span class="pN"&gt;4272&lt;/span&gt;Arahā aññindriyaṃ na bhāveti, no ca aññātāvindriyaṃ na sacchikarittha. Cha puggalā aññindriyañca na bhāventi aññātāvindriyañca na sacchikarittha. &lt;/div&gt;&lt;/div&gt;&lt;div class="q" id="p_35Y10_4273"&gt; &lt;div class="p"&gt;&lt;span class="pN"&gt;4273&lt;/span&gt;«  Yo vā pana aññātāvindriyaṃ na sacchikarittha so aññindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4274"&gt; &lt;div class="p"&gt;&lt;span class="pN"&gt;4274&lt;/span&gt;Tayo maggasamaṅgino aññātāvindriyaṃ na sacchikarittha, no ca aññindriyaṃ na bhāventi. Cha puggalā aññātāvindriyañca na sacchikarittha aññindriyañca na bhāventi. (Aññindriyamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258892" title="Go to previous page"&gt;&amp;lt;&amp;lt; 3.4.1 Anuloma&lt;/a&gt;&lt;a href="javascript:void(0)" onclick="upP()" id="upL" name="258100" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258101" title="Go to next page"&gt;3.5 Paccuppannānāgatavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
