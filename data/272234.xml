<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/17"&gt;17 Upālipañcaka&lt;/a&gt;&lt;/div&gt;&lt;div class="i"&gt;17.8 Bhikkhunovādavagga&lt;/div&gt;&lt;div class=h&gt;Upālipañcaka&lt;/div&gt;&lt;div class=h&gt;Bhikkhunovādavagga&lt;/div&gt;&lt;div class="q" id="p_5V_2085"&gt; &lt;div class="divNumber"&gt;450.&lt;/div&gt; &lt;div class="p"&gt;&lt;span class="pN"&gt;2085&lt;/span&gt;“Katihi nu kho, bhante, aṅgehi samannāgatassa bhikkhuno bhikkhunisaṃgheneva kammaṃ kātabban”ti? &lt;/div&gt;&lt;/div&gt;&lt;div class="q" id="p_5V_2086"&gt; &lt;div class="p"&gt;&lt;span class="pN"&gt;2086&lt;/span&gt;“Pañcahupāli, aṅgehi samannāgatassa bhikkhuno bhikkhunisaṃgheneva kammaṃ kātabbaṃ, avandiyo so bhikkhu bhikkhunisaṃghena. Katamehi pañcahi? Vivaritvā kāyaṃ bhikkhunīnaṃ dasseti, ūruṃ dasseti, aṅgajātaṃ dasseti, ubho aṃsakūṭe dasseti, obhāsati, gihī sampayojeti—  imehi kho, upāli, pañcahaṅgehi samannāgatassa bhikkhuno bhikkhunisaṃgheneva kammaṃ kātabbaṃ. Avandiyo so bhikkhu bhikkhunisaṃghena. &lt;/div&gt;&lt;/div&gt;&lt;div class="q" id="p_5V_2087"&gt; &lt;div class="p"&gt;&lt;span class="pN"&gt;2087&lt;/span&gt;Aparehipi, upāli, pañcahaṅgehi samannāgatassa bhikkhuno bhikkhunisaṃgheneva kammaṃ kātabbaṃ, avandiyo so bhikkhu bhikkhunisaṃghena. Katamehi pañcahi? Bhikkhunīnaṃ alābhāya parisakkati, bhikkhunīnaṃ anatthāya parisakkati, bhikkhunīnaṃ avāsāya parisakkati, bhikkhuniyo akkosati paribhāsati, bhikkhū bhikkhunīhi bhedeti—  imehi kho, upāli, pañcahaṅgehi samannāgatassa bhikkhuno bhikkhunisaṃgheneva kammaṃ kātabbaṃ, avandiyo so bhikkhu bhikkhunisaṃghena. &lt;/div&gt;&lt;/div&gt;&lt;div class="q" id="p_5V_2088"&gt; &lt;div class="p"&gt;&lt;span class="pN"&gt;2088&lt;/span&gt;Aparehipi, upāli, pañcahaṅgehi samannāgatassa bhikkhuno bhikkhunisaṃgheneva kammaṃ kātabbaṃ, avandiyo so bhikkhu bhikkhunisaṃghena. Katamehi pañcahi? Bhikkhunīnaṃ alābhāya parisakkati, bhikkhunīnaṃ anatthāya parisakkati, bhikkhunīnaṃ avāsāya parisakkati, bhikkhuniyo akkosati paribhāsati, bhikkhū bhikkhunīhi sampayojeti—  imehi kho, upāli, pañcahaṅgehi samannāgatassa bhikkhuno bhikkhunisaṃgheneva kammaṃ kātabbaṃ, avandiyo so bhikkhu bhikkhunisaṃghenā”ti. &lt;/div&gt;&lt;/div&gt;&lt;div class="q" id="p_5V_2089"&gt; &lt;div class="divNumber"&gt;451.&lt;/div&gt; &lt;div class="p"&gt;&lt;span class="pN"&gt;2089&lt;/span&gt;“Katihi nu kho, bhante, aṅgehi samannāgatāya bhikkhuniyā kammaṃ kātabban”ti? &lt;/div&gt;&lt;/div&gt;&lt;div class="q" id="p_5V_2090"&gt; &lt;div class="p"&gt;&lt;span class="pN"&gt;2090&lt;/span&gt;“Pañcahupāli, aṅgehi samannāgatāya bhikkhuniyā kammaṃ kātabbaṃ. Katamehi pañcahi? Vivaritvā kāyaṃ bhikkhūnaṃ dasseti, ūruṃ dasseti, aṅgajātaṃ dasseti, ubho aṃsakūṭe dasseti, obhāsati, gihī sampayojeti—  imehi kho, upāli, pañcahaṅgehi samannāgatāya bhikkhuniyā kammaṃ kātabbaṃ. &lt;/div&gt;&lt;/div&gt;&lt;div class="q" id="p_5V_2091"&gt; &lt;div class="p"&gt;&lt;span class="pN"&gt;2091&lt;/span&gt;Aparehipi, upāli, pañcahaṅgehi samannāgatāya bhikkhuniyā kammaṃ kātabbaṃ. Katamehi pañcahi? Bhikkhūnaṃ alābhāya parisakkati, bhikkhūnaṃ anatthāya parisakkati, bhikkhūnaṃ avāsāya parisakkati, bhikkhū akkosati paribhāsati, bhikkhuniyo bhikkhūhi bhedeti—  imehi kho, upāli, pañcahaṅgehi samannāgatāya bhikkhuniyā kammaṃ kātabbaṃ. &lt;/div&gt;&lt;/div&gt;&lt;div class="q" id="p_5V_2092"&gt; &lt;div class="p"&gt;&lt;span class="pN"&gt;2092&lt;/span&gt;Aparehipi, upāli, pañcahaṅgehi samannāgatāya bhikkhuniyā kammaṃ kātabbaṃ. Katamehi pañcahi? Bhikkhūnaṃ alābhāya parisakkati, bhikkhūnaṃ anatthāya parisakkati, bhikkhūnaṃ avāsāya parisakkati, bhikkhū akkosati paribhāsati, bhikkhuniyo bhikkhūhi sampayojeti—  imehi kho, upāli, pañcahaṅgehi samannāgatāya bhikkhuniyā kammaṃ kātabban”ti. &lt;/div&gt;&lt;/div&gt;&lt;div class="q" id="p_5V_2093"&gt; &lt;div class="divNumber"&gt;452.&lt;/div&gt; &lt;div class="p"&gt;&lt;span class="pN"&gt;2093&lt;/span&gt;“Katihi nu kho, bhante, aṅgehi samannāgatena bhikkhunā bhikkhunīnaṃ ovādo na ṭhapetabbo”ti? &lt;/div&gt;&lt;/div&gt;&lt;div class="q" id="p_5V_2094"&gt; &lt;div class="p"&gt;&lt;span class="pN"&gt;2094&lt;/span&gt;“Pañcahupāli, aṅgehi samannāgatena bhikkhunā bhikkhunīnaṃ ovādo na ṭhapetabbo. Katamehi pañcahi? Alajjī ca hoti, bālo ca, apakatatto ca, cāvanādhippāyo vattā hoti, no vuṭṭhānādhippāyo—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. &lt;/div&gt;&lt;/div&gt;&lt;div class="q" id="p_5V_2095"&gt; &lt;div class="p"&gt;&lt;span class="pN"&gt;2095&lt;/span&gt;Aparehipi, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. Katamehi pañcahi? Aparisuddhakāyasamācāro hoti, aparisuddhavacīsamācāro hoti, aparisuddhājīvo hoti, bālo hoti, abyatto, na paṭibalo anuyuñjiyamāno anuyogaṃ dātuṃ—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. &lt;/div&gt;&lt;/div&gt;&lt;div class="q" id="p_5V_2096"&gt; &lt;div class="p"&gt;&lt;span class="pN"&gt;2096&lt;/span&gt;Aparehipi, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. Katamehi pañcahi? Kāyikena anācārena samannāgato hoti, vācasikena anācārena samannāgato hoti, kāyikavācasikena anācārena samannāgato hoti, bhikkhunīnaṃ akkosakaparibhāsako hoti, bhikkhunīhi saddhiṃ saṃsaṭṭho viharati ananulomikena saṃsaggena—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. &lt;/div&gt;&lt;/div&gt;&lt;div class="q" id="p_5V_2097"&gt; &lt;div class="p"&gt;&lt;span class="pN"&gt;2097&lt;/span&gt;Aparehipi, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo. Katamehi pañcahi? Alajjī ca hoti, bālo ca, apakatatto ca, bhaṇḍanakārako ca hoti kalahakārako, sikkhāya ca na paripūrikārī—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na ṭhapetabbo”ti. &lt;/div&gt;&lt;/div&gt;&lt;div class="q" id="p_5V_2098"&gt; &lt;div class="divNumber"&gt;453.&lt;/div&gt; &lt;div class="p"&gt;&lt;span class="pN"&gt;2098&lt;/span&gt;“Katihi nu kho, bhante, aṅgehi samannāgatena bhikkhunā bhikkhunīnaṃ ovādo na gahetabbo”ti? &lt;/div&gt;&lt;/div&gt;&lt;div class="q" id="p_5V_2099"&gt; &lt;div class="p"&gt;&lt;span class="pN"&gt;2099&lt;/span&gt;“Pañcahupāli, aṅgehi samannāgatena bhikkhunā bhikkhunīnaṃ ovādo na gahetabbo. Katamehi pañcahi? Kāyikena anācārena samannāgato hoti, vācasikena anācārena samannāgato hoti, kāyikavācasikena anācārena samannāgato hoti, bhikkhunīnaṃ akkosakaparibhāsako hoti, bhikkhunīhi saddhiṃ saṃsaṭṭho viharati ananulomikena saṃsaggena—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na gahetabbo. &lt;/div&gt;&lt;/div&gt;&lt;div class="q" id="p_5V_2100"&gt; &lt;div class="p"&gt;&lt;span class="pN"&gt;2100&lt;/span&gt;Aparehipi, upāli, pañcahaṅgehi samannāgatena bhikkhunā bhikkhunīnaṃ ovādo na gahetabbo. Katamehi pañcahi? Alajjī ca hoti, bālo ca, apakatatto ca, gamiko vā hoti, gilāno vā—  imehi kho, upāli, pañcahaṅgehi samannāgatena bhikkhunā bhikkhunīnaṃ ovādo na gahetabbo”ti. &lt;/div&gt;&lt;/div&gt;&lt;div class="q" id="p_5V_2101"&gt; &lt;div class="divNumber"&gt;454.&lt;/div&gt; &lt;div class="p"&gt;&lt;span class="pN"&gt;2101&lt;/span&gt;“Katihi nu kho, bhante, aṅgehi samannāgatena bhikkhunā saddhiṃ na sākacchitabbo”ti? &lt;/div&gt;&lt;/div&gt;&lt;div class="q" id="p_5V_2102"&gt; &lt;div class="p"&gt;&lt;span class="pN"&gt;2102&lt;/span&gt;“Pañcahupāli, aṅgehi samannāgatena bhikkhunā saddhiṃ na sākacchitabbo. Katamehi pañcahi? Na asekkhena sīlakkhandhena samannāgato hoti, na asekkhena samādhikkhandhena samannāgato hoti, na asekkhena paññākkhandhena samannāgato hoti, na asekkhena vimuttikkhandhena samannāgato hoti, na asekkhena vimuttiñāṇadassanakkhandhena samannāgato hoti—  imehi kho, upāli, pañcahaṅgehi samannāgatena bhikkhunā saddhiṃ na sākacchitabbo. Pañcahupāli, aṅgehi samannāgatena bhikkhunā saddhiṃ sākacchitabbo. Katamehi pañcahi? Asekkhena sīlakkhandhena samannāgato hoti, asekkhena samādhikkhandhena samannāgato hoti, asekkhena paññākkhandhena samannāgato hoti, asekkhena vimuttikkhandhena samannāgato hoti, asekkhena vimuttiñāṇadassanakkhandhena samannāgato hoti—  imehi kho, upāli, pañcahaṅgehi samannāgatena bhikkhunā saddhiṃ sākacchitabbo. &lt;/div&gt;&lt;/div&gt;&lt;div class="q" id="p_5V_2103"&gt; &lt;div class="p"&gt;&lt;span class="pN"&gt;2103&lt;/span&gt;Aparehipi, upāli, pañcahaṅgehi samannāgatena bhikkhunā saddhiṃ na sākacchitabbo. Katamehi pañcahi? Na atthapaṭisambhidāpatto hoti, na dhammapaṭisambhidāpatto hoti, na niruttipaṭisambhidāpatto hoti, na paṭibhānapaṭisambhidāpatto hoti, yathāvimuttaṃ cittaṃ na paccavekkhitā—  imehi kho, upāli, pañcahaṅgehi samannāgatena bhikkhunā saddhiṃ na sākacchitabbo. Pañcahupāli, aṅgehi samannāgatena bhikkhunā saddhiṃ sākacchitabbo. Katamehi pañcahi? Atthapaṭisambhidāpatto hoti, dhammapaṭisambhidāpatto hoti, niruttipaṭisambhidāpatto hoti, paṭibhānapaṭisambhidāpatto hoti, yathāvimuttaṃ cittaṃ paccavekkhitā—  imehi kho, upāli, pañcahaṅgehi samannāgatena bhikkhunā saddhiṃ sākacchitabbo”ti. &lt;/div&gt;&lt;/div&gt;&lt;div class="CENTER" id="p_5V_2104"&gt;&lt;span class="pN"&gt;2104&lt;/span&gt;Bhikkhunovādavaggo niṭṭhito aṭṭhamo.&lt;/div&gt;&lt;div class="SUMMARY" id="p_5V_2105"&gt;&lt;span class="pN"&gt;2105&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_5V_2106"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2106&lt;/div&gt; &lt;div class="G"&gt;Bhikkhunīheva kātabbaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;aparehi tathā duve;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhikkhunīnaṃ tayo kammā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;na ṭhapetabbā dve dukā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na gahetabbā dve vuttā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sākacchāsu ca dve dukāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272233" title="Go to previous page"&gt;&amp;lt;&amp;lt; 17.7 Musāvādavagga&lt;/a&gt;&lt;a href="javascript:void(0)" onclick="upP()" id="upL" name="271641" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272235" title="Go to next page"&gt;17.9 Ubbāhikavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
