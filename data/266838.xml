<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/4"&gt;4 Meghiyavagga&lt;/a&gt;&lt;/div&gt;&lt;div class="i"&gt;4.7 Sāriputtasutta&lt;/div&gt;&lt;div class=h&gt;Meghiyavagga&lt;/div&gt;&lt;div class=h&gt;Sāriputtasutta&lt;/div&gt;&lt;div class="q" id="p_18Ud_313"&gt; &lt;div class="divNumber"&gt;37.&lt;/div&gt; &lt;div class="p"&gt;&lt;span class="pN"&gt;313&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya appiccho santuṭṭho pavivitto asaṃsaṭṭho āraddhavīriyo adhicittamanuyutto. &lt;/div&gt;&lt;/div&gt;&lt;div class="q" id="p_18Ud_314"&gt; &lt;div class="p"&gt;&lt;span class="pN"&gt;314&lt;/span&gt;Addasā kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya appicchaṃ santuṭṭhaṃ pavivittaṃ asaṃsaṭṭhaṃ āraddhavīriyaṃ adhicittamanuyuttaṃ. &lt;/div&gt;&lt;/div&gt;&lt;div class="q" id="p_18Ud_315"&gt; &lt;div class="p"&gt;&lt;span class="pN"&gt;315&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_316"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;316&lt;/div&gt; &lt;div class="G"&gt;“Adhicetaso appamajjato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Munino monapathesu sikkhato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sokā na bhavanti tādino,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Upasantassa sadā satīmato”ti. (46)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_317"&gt;&lt;span class="pN"&gt;317&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266837" title="Go to previous page"&gt;&amp;lt;&amp;lt; 4.6 Piṇḍolasutta&lt;/a&gt;&lt;a href="javascript:void(0)" onclick="upP()" id="upL" name="266218" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266839" title="Go to next page"&gt;4.8 Sundarīsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
