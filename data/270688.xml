<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/29Dhs"&gt;29Dhs Dhammasaṅgaṇīpāḷi&lt;/a&gt; » &lt;a href="/tipitaka/29Dhs/2"&gt;2 Niddesa&lt;/a&gt; » &lt;a href="/tipitaka/29Dhs/2/2.1"&gt;2.1 Cittuppādakaṇḍa&lt;/a&gt; » &lt;a href="/tipitaka/29Dhs/2/2.1/2.1.8"&gt;2.1.8 Lokuttaravipāka-paṭhamamaggavipāka&lt;/a&gt;&lt;/div&gt;&lt;div class="i"&gt;2.1.8.9 Dutiyādimaggavipāka&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Cittuppādakaṇḍa&lt;/div&gt;&lt;div class=h&gt;Lokuttaravipāka-paṭhamamaggavipāka&lt;/div&gt;&lt;div class=h&gt;Dutiyādimaggavipāka&lt;/div&gt;&lt;div class="q" id="p_29Dhs_1048"&gt; &lt;div class="divNumber"&gt;553.&lt;/div&gt; &lt;div class="p"&gt;&lt;span class="pN"&gt;1048&lt;/span&gt;Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ kāmarāgabyāpādānaṃ tanubhāvāya dutiyāya bhūmiyā pattiyā…pe…  kāmarāgabyāpādānaṃ anavasesappahānāya tatiyāya bhūmiyā pattiyā…pe…  rūparāgaarūparāgamānauddhaccaavijjāya anavasesappahānāya catutthāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti…pe…  aññindriyaṃ hoti…pe…  avikkhepo hoti…pe…  ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi…pe…  paṭhamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ, tasmiṃ samaye phasso hoti…pe…  aññātāvindriyaṃ hoti…pe…  avikkhepo hoti…pe…  ye vā pana tasmiṃ samaye aññepi atthi paṭiccasamuppannā arūpino dhammā—  ime dhammā abyākatā. &lt;/div&gt;&lt;/div&gt;&lt;div class="q" id="p_29Dhs_1049"&gt; &lt;div class="divNumber"&gt;554.&lt;/div&gt; &lt;div class="p"&gt;&lt;span class="pN"&gt;1049&lt;/span&gt;Katamo tasmiṃ samaye phasso hoti? Yo tasmiṃ samaye phasso phusanā samphusanā samphusitattaṃ—  ayaṃ tasmiṃ samaye phasso hoti…pe… . &lt;/div&gt;&lt;/div&gt;&lt;div class="q" id="p_29Dhs_1050"&gt; &lt;div class="divNumber"&gt;555.&lt;/div&gt; &lt;div class="p"&gt;&lt;span class="pN"&gt;1050&lt;/span&gt;Katamaṃ tasmiṃ samaye aññātāvindriyaṃ hoti? Yā tesaṃ aññātāvīnaṃ dhammānaṃ aññā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—  idaṃ tasmiṃ samaye aññātāvindriyaṃ hoti…pe…  ye vā pana tasmiṃ samaye aññepi atthi paṭiccasamuppannā arūpino dhammā—  ime dhammā abyākatā. &lt;/div&gt;&lt;/div&gt;&lt;div class="CENTER" id="p_29Dhs_1051"&gt;&lt;span class="pN"&gt;1051&lt;/span&gt;Dutiyādimaggavipāko.&lt;br /&gt; Lokuttaravipāko.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270687" title="Go to previous page"&gt;&amp;lt;&amp;lt; 2.1.8.8 Chandādhipateyyasuddhikasuññata&lt;/a&gt;&lt;a href="javascript:void(0)" onclick="upP()" id="upL" name="269938" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269939" title="Go to next page"&gt;2.1.9 Akusalavipākaabyākata &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
