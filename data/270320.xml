<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.4"&gt;4.4 Ekūnavīsatimavagga&lt;/a&gt;&lt;/div&gt;&lt;div class="i"&gt;4.4.7 Accantaniyāmakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Ekūnavīsatimavagga&lt;/div&gt;&lt;div class=h&gt;Accantaniyāmakathā&lt;/div&gt;&lt;div class="q" id="p_32Kv_2621"&gt; &lt;div class="divNumber"&gt;847.&lt;/div&gt; &lt;div class="p"&gt;&lt;span class="pN"&gt;2621&lt;/span&gt;๐ Atthi puthujjanassa accantaniyāmatāti? Āmantā. Mātughātako accantaniyato, pitughātako…pe…  arahantaghātako…pe…  ruhiruppādako…pe…  saṃghabhedako accantaniyatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2622"&gt; &lt;div class="divNumber"&gt;848.&lt;/div&gt; &lt;div class="p"&gt;&lt;span class="pN"&gt;2622&lt;/span&gt;๐ Atthi puthujjanassa accantaniyāmatāti? Āmantā. Accantaniyatassa puggalassa vicikicchā uppajjeyyāti? Āmantā. Hañci accantaniyatassa puggalassa vicikicchā uppajjeyya, no ca vata re vattabbe—  “atthi puthujjanassa accantaniyāmatā”ti. &lt;/div&gt;&lt;/div&gt;&lt;div class="q" id="p_32Kv_2623"&gt; &lt;div class="p"&gt;&lt;span class="pN"&gt;2623&lt;/span&gt;๐ Accantaniyatassa puggalassa vicikicchā nuppajjeyyāti? Āmantā. Pahīnāti? Na hevaṃ vattabbe…pe…  pahīnāti? Āmantā. Sotāpattimaggenāti? Na hevaṃ vattabbe…pe…  sakadāgāmimaggena…pe…  anāgāmimaggena…pe…  arahattamaggenāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2624"&gt; &lt;div class="p"&gt;&lt;span class="pN"&gt;2624&lt;/span&gt;๐ Katamena maggenāti? Akusalena maggenāti. Akusalo maggo niyyāniko khayagāmī bodhagāmī anāsavo…pe…  asaṃkilesikoti? Na hevaṃ vattabbe…pe…  nanu akusalo maggo aniyyāniko…pe…  saṃkilesikoti? Āmantā. Hañci akusalo maggo aniyyāniko…pe…  saṃkilesiko, no ca vata re vattabbe—  “accantaniyatassa puggalassa vicikicchā akusalena maggena pahīnā”ti. &lt;/div&gt;&lt;/div&gt;&lt;div class="q" id="p_32Kv_2625"&gt; &lt;div class="divNumber"&gt;849.&lt;/div&gt; &lt;div class="p"&gt;&lt;span class="pN"&gt;2625&lt;/span&gt;๐ Sassatadiṭṭhiyā niyatassa puggalassa ucchedadiṭṭhi uppajjeyyāti? Āmantā. Hañci sassatadiṭṭhiyā niyatassa puggalassa ucchedadiṭṭhi uppajjeyya, no ca vata re vattabbe—  “atthi puthujjanassa accantaniyāmatā”ti. &lt;/div&gt;&lt;/div&gt;&lt;div class="q" id="p_32Kv_2626"&gt; &lt;div class="p"&gt;&lt;span class="pN"&gt;2626&lt;/span&gt;๐ Sassatadiṭṭhiyā niyatassa puggalassa ucchedadiṭṭhi nuppajjeyyāti? Āmantā. Pahīnāti? Na hevaṃ vattabbe…pe…  pahīnāti? Āmantā. Sotāpattimaggenāti? Na hevaṃ vattabbe…pe…  sakadāgāmimaggena…pe…  anāgāmimaggena…pe…  arahattamaggenāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2627"&gt; &lt;div class="p"&gt;&lt;span class="pN"&gt;2627&lt;/span&gt;๐ Katamena maggenāti? Akusalena maggena. Akusalo maggo…pe…  no ca vata re vattabbe—  “sassatadiṭṭhiyā niyatassa puggalassa ucchedadiṭṭhi akusalena maggena pahīnā”ti. &lt;/div&gt;&lt;/div&gt;&lt;div class="q" id="p_32Kv_2628"&gt; &lt;div class="divNumber"&gt;850.&lt;/div&gt; &lt;div class="p"&gt;&lt;span class="pN"&gt;2628&lt;/span&gt;๐ Ucchedadiṭṭhiyā niyatassa puggalassa sassatadiṭṭhi uppajjeyyāti? Āmantā. Hañci ucchedadiṭṭhiyā niyatassa puggalassa sassatadiṭṭhi uppajjeyya, no ca vata re vattabbe—  “atthi puthujjanassa accantaniyāmatā”ti. &lt;/div&gt;&lt;/div&gt;&lt;div class="q" id="p_32Kv_2629"&gt; &lt;div class="p"&gt;&lt;span class="pN"&gt;2629&lt;/span&gt;๐ Ucchedadiṭṭhiyā niyatassa puggalassa sassatadiṭṭhi nuppajjeyyāti? Āmantā. Pahīnāti? Na hevaṃ vattabbe…pe…  pahīnāti? Āmantā. Sotāpattimaggenāti? Na hevaṃ vattabbe…pe…  sakadāgāmimaggena…pe…  anāgāmimaggena…pe…  arahattamaggenāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2630"&gt; &lt;div class="p"&gt;&lt;span class="pN"&gt;2630&lt;/span&gt;๐ Katamena maggenāti? Akusalena maggenāti. Akusalo maggo…pe…  no ca vata re vattabbe—  “ucchedadiṭṭhiyā niyatassa puggalassa sassatadiṭṭhi akusalena maggena pahīnā”ti. &lt;/div&gt;&lt;/div&gt;&lt;div class="q" id="p_32Kv_2631"&gt; &lt;div class="divNumber"&gt;851.&lt;/div&gt; &lt;div class="p"&gt;&lt;span class="pN"&gt;2631&lt;/span&gt;× Na vattabbaṃ—  “atthi puthujjanassa accantaniyāmatā”ti? Āmantā. Nanu vuttaṃ bhagavatā—  “idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṃ nimuggo nimuggova hotī”ti. Attheva suttantoti? Āmantā. Tena hi atthi puthujjanassa accantaniyāmatāti. &lt;/div&gt;&lt;/div&gt;&lt;div class="q" id="p_32Kv_2632"&gt; &lt;div class="divNumber"&gt;852.&lt;/div&gt; &lt;div class="p"&gt;&lt;span class="pN"&gt;2632&lt;/span&gt;๐ Vuttaṃ bhagavatā—  “idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṃ nimuggo nimuggova hotī”ti katvā tena ca kāraṇena atthi puthujjanassa accantaniyāmatāti? Āmantā. Vuttaṃ bhagavatā—  “idha, bhikkhave, ekacco puggalo ummujjitvā nimujjatī”ti. Attheva suttantoti? Āmantā. Sabbakālaṃ ummujjitvā nimujjatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2633"&gt; &lt;div class="p"&gt;&lt;span class="pN"&gt;2633&lt;/span&gt;๐ Vuttaṃ bhagavatā—  “idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṃ nimuggo nimuggova hotī”ti—  katvā tena ca kāraṇena atthi puthujjanassa accantaniyāmatāti? Āmantā. Vuttaṃ bhagavatā—  “idha, bhikkhave, ekacco puggalo ummujjitvā ṭhito hoti, ummujjitvā vipassati viloketi, ummujjitvā patarati, ummujjitvā patigādhappatto hotī”ti. Attheva suttantoti? Āmantā. Sabbakālaṃ ummujjitvā patigādhappatto hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_2634"&gt;&lt;span class="pN"&gt;2634&lt;/span&gt;Accantaniyāmakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270319" title="Go to previous page"&gt;&amp;lt;&amp;lt; 4.4.6 Kusalakathā&lt;/a&gt;&lt;a href="javascript:void(0)" onclick="upP()" id="upL" name="268013" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270321" title="Go to next page"&gt;4.4.8 Indriyakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
