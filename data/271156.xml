<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y2"&gt;33Y2 Khandhayamakapāḷi&lt;/a&gt; » &lt;a href="/tipitaka/33Y2/2"&gt;2 Pavattivāra&lt;/a&gt; » &lt;a href="/tipitaka/33Y2/2/2.1"&gt;2.1 Uppādavāra&lt;/a&gt; » &lt;a href="/tipitaka/33Y2/2/2.1/2.1.5"&gt;2.1.5 Paccuppannānāgatavāra&lt;/a&gt;&lt;/div&gt;&lt;div class="i"&gt;2.1.5.3 Anulomapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādavāra&lt;/div&gt;&lt;div class=h&gt;Paccuppannānāgatavāra&lt;/div&gt;&lt;div class=h&gt;Anulomapuggalokāsa&lt;/div&gt;&lt;div class="q" id="p_33Y2_600"&gt; &lt;div class="divNumber"&gt;84.&lt;/div&gt; &lt;div class="p"&gt;&lt;span class="pN"&gt;600&lt;/span&gt;»  Yassa yattha rūpakkhandho uppajjati tassa tattha vedanākkhandho uppajjissatīti? &lt;/div&gt;&lt;/div&gt;&lt;div class="q" id="p_33Y2_601"&gt; &lt;div class="p"&gt;&lt;span class="pN"&gt;601&lt;/span&gt;Pacchimabhavikānaṃ pañcavokāraṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjissati. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjissati. &lt;/div&gt;&lt;/div&gt;&lt;div class="q" id="p_33Y2_602"&gt; &lt;div class="p"&gt;&lt;span class="pN"&gt;602&lt;/span&gt;«  Yassa vā pana yattha vedanākkhandho uppajjissati tassa tattha rūpakkhandho uppajjatīti? &lt;/div&gt;&lt;/div&gt;&lt;div class="q" id="p_33Y2_603"&gt; &lt;div class="p"&gt;&lt;span class="pN"&gt;603&lt;/span&gt;Pañcavokārā cavantānaṃ arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjissati rūpakkhandho ca uppajjati. &lt;/div&gt;&lt;/div&gt;&lt;div class="q" id="p_33Y2_604"&gt; &lt;div class="divNumber"&gt;85.&lt;/div&gt; &lt;div class="p"&gt;&lt;span class="pN"&gt;604&lt;/span&gt;»  Yassa yattha vedanākkhandho uppajjati tassa tattha saññākkhandho uppajjissatīti? &lt;/div&gt;&lt;/div&gt;&lt;div class="q" id="p_33Y2_605"&gt; &lt;div class="p"&gt;&lt;span class="pN"&gt;605&lt;/span&gt;Pacchimabhavikānaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjissati. &lt;/div&gt;&lt;/div&gt;&lt;div class="q" id="p_33Y2_606"&gt; &lt;div class="p"&gt;&lt;span class="pN"&gt;606&lt;/span&gt;«  Yassa vā pana yattha saññākkhandho uppajjissati tassa tattha vedanākkhandho uppajjatīti? &lt;/div&gt;&lt;/div&gt;&lt;div class="q" id="p_33Y2_607"&gt; &lt;div class="p"&gt;&lt;span class="pN"&gt;607&lt;/span&gt;Catuvokārā pañcavokārā cavantānaṃ tesaṃ tattha saññākkhandho uppajjissati, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjissati vedanākkhandho ca uppajjati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271155" title="Go to previous page"&gt;&amp;lt;&amp;lt; 2.1.5.2 Anulomaokāsa&lt;/a&gt;&lt;a href="javascript:void(0)" onclick="upP()" id="upL" name="270369" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271157" title="Go to next page"&gt;2.1.5.4 Paccanīkapuggala &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
