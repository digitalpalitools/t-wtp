<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/7D"&gt;7D Mahāvaggapāḷi&lt;/a&gt; » &lt;a href="/tipitaka/7D/6"&gt;6 Mahāgovindasutta&lt;/a&gt;&lt;/div&gt;&lt;div class="i"&gt;6.6 Mahāgovindavatthu&lt;/div&gt; &lt;div class=h&gt;Mahāgovindasutta&lt;/div&gt;&lt;div class=h&gt;Mahāgovindavatthu&lt;/div&gt;&lt;div class="q" id="p_7D_686"&gt; &lt;div class="divNumber"&gt;305.&lt;/div&gt; &lt;div class="p"&gt;&lt;span class="pN"&gt;686&lt;/span&gt;Atha kho, bho, rājā disampati aññataraṃ purisaṃ āmantesi—  &lt;span class="smallFont"&gt;“&lt;/span&gt;ehi tvaṃ, ambho purisa, yena jotipālo māṇavo tenupasaṅkama; upasaṅkamitvā jotipālaṃ māṇavaṃ evaṃ vadehi—  &lt;span class="smallFont"&gt;‘&lt;/span&gt;bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati, rājā disampati bhoto jotipālassa māṇavassa dassanakāmo&lt;span class="smallFont"&gt;’&lt;/span&gt;&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Evaṃ, devā&lt;span class="smallFont"&gt;”&lt;/span&gt;ti kho, bho, so puriso disampatissa rañño paṭissutvā yena jotipālo māṇavo tenupasaṅkami; upasaṅkamitvā jotipālaṃ māṇavaṃ etadavoca—  &lt;span class="smallFont"&gt;“&lt;/span&gt;bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati, rājā disampati bhoto jotipālassa māṇavassa dassanakāmo&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Evaṃ, bho&lt;span class="smallFont"&gt;”&lt;/span&gt;ti kho, bho, jotipālo māṇavo tassa purisassa paṭissutvā yena rājā disampati tenupasaṅkami; upasaṅkamitvā disampatinā raññā saddhiṃ sammodi; sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho, bho, jotipālaṃ māṇavaṃ rājā disampati etadavoca—  &lt;span class="smallFont"&gt;“&lt;/span&gt;anusāsatu no bhavaṃ jotipālo, mā no bhavaṃ jotipālo anusāsaniyā paccabyāhāsi. Pettike taṃ ṭhāne ṭhapessāmi, govindiye abhisiñcissāmī&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Evaṃ, bho&lt;span class="smallFont"&gt;”&lt;/span&gt;ti kho, bho, so jotipālo māṇavo disampatissa rañño paccassosi. Atha kho, bho, rājā disampati jotipālaṃ māṇavaṃ govindiye abhisiñci, taṃ pettike ṭhāne ṭhapesi. Abhisitto jotipālo māṇavo govindiye pettike ṭhāne ṭhapito yepissa pitā atthe anusāsi tepi atthe anusāsati, yepissa pitā atthe nānusāsi tepi atthe anusāsati; yepissa pitā kammante abhisambhosi tepi kammante abhisambhoti, yepissa pitā kammante nābhisambhosi tepi kammante abhisambhoti. Tamenaṃ manussā evamāhaṃsu—  &lt;span class="smallFont"&gt;“&lt;/span&gt;govindo vata, bho, brāhmaṇo, mahāgovindo vata, bho, brāhmaṇo&lt;span class="smallFont"&gt;”&lt;/span&gt;ti. Iminā kho evaṃ, bho, pariyāyena jotipālassa māṇavassa govindo mahāgovindotveva samaññā udapādi. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/7D/6/6.6/6.6.1"&gt;&lt;a href="javascript:void(0)" onclick="outD(273536)"&gt;6.6.1&amp;nbsp;Rajjasaṃvibhajana&lt;/a&gt;&lt;/li&gt;&lt;li name="/tipitaka/7D/6/6.6/6.6.2"&gt;&lt;a href="javascript:void(0)" onclick="outD(273537)"&gt;6.6.2&amp;nbsp;Kittisaddaabbhuggamana&lt;/a&gt;&lt;/li&gt;&lt;li name="/tipitaka/7D/6/6.6/6.6.3"&gt;&lt;a href="javascript:void(0)" onclick="outD(273538)"&gt;6.6.3&amp;nbsp;Brahmunāsākacchā&lt;/a&gt;&lt;/li&gt;&lt;li name="/tipitaka/7D/6/6.6/6.6.4"&gt;&lt;a href="javascript:void(0)" onclick="outD(273539)"&gt;6.6.4&amp;nbsp;Reṇurājaāmantanā&lt;/a&gt;&lt;/li&gt;&lt;li name="/tipitaka/7D/6/6.6/6.6.5"&gt;&lt;a href="javascript:void(0)" onclick="outD(273540)"&gt;6.6.5&amp;nbsp;Chakhattiyaāmantanā&lt;/a&gt;&lt;/li&gt;&lt;li name="/tipitaka/7D/6/6.6/6.6.6"&gt;&lt;a href="javascript:void(0)" onclick="outD(273541)"&gt;6.6.6&amp;nbsp;Brāhmaṇamahāsālādīnaṃāmantanā&lt;/a&gt;&lt;/li&gt;&lt;li name="/tipitaka/7D/6/6.6/6.6.7"&gt;&lt;a href="javascript:void(0)" onclick="outD(273542)"&gt;6.6.7&amp;nbsp;Bhariyānaṃāmantanā&lt;/a&gt;&lt;/li&gt;&lt;li name="/tipitaka/7D/6/6.6/6.6.8"&gt;&lt;a href="javascript:void(0)" onclick="outD(273543)"&gt;6.6.8&amp;nbsp;Mahāgovindapabbajjā&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272405" title="Go to previous page"&gt;&amp;lt;&amp;lt; 6.5 Govindabrāhmaṇavatthu&lt;/a&gt;&lt;a href="javascript:void(0)" onclick="upP()" id="upL" name="271664" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273536" title="Go to next page"&gt;6.6.1 Rajjasaṃvibhajana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
