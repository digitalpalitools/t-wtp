<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/12"&gt;12 Lohiccasutta&lt;/a&gt;&lt;/div&gt;&lt;div class="i"&gt;12.3 Nacodanārahasatthu&lt;/div&gt;&lt;div class=h&gt;Lohiccasutta&lt;/div&gt;&lt;div class=h&gt;Nacodanārahasatthu&lt;/div&gt;&lt;div class="q" id="p_6D_883"&gt; &lt;div class="divNumber"&gt;516.&lt;/div&gt; &lt;div class="p"&gt;&lt;span class="pN"&gt;883&lt;/span&gt;Evaṃ vutte, lohicco brāhmaṇo bhagavantaṃ etadavoca—  “atthi pana, bho gotama, koci satthā, yo loke nacodanāraho”ti? “Atthi kho, lohicca, satthā, yo loke nacodanāraho”ti. “Katamo pana so, bho gotama, satthā, yo loke nacodanāraho”ti? &lt;/div&gt;&lt;/div&gt;&lt;div class="q" id="p_6D_884"&gt; &lt;div class="p"&gt;&lt;span class="pN"&gt;884&lt;/span&gt;“Idha, lohicca, tathāgato loke uppajjati arahaṃ, sammāsambuddho…pe…  Evaṃ kho, lohicca, bhikkhu sīlasampanno hoti…pe…  paṭhamaṃ jhānaṃ upasampajja viharati…  yasmiṃ kho, lohicca, satthari sāvako evarūpaṃ uḷāraṃ visesaṃ adhigacchati, ayampi kho, lohicca, satthā, yo loke nacodanāraho. Yo ca panevarūpaṃ satthāraṃ codeti, sā codanā abhūtā atacchā adhammikā sāvajjā. &lt;/div&gt;&lt;/div&gt;&lt;div class="q" id="p_6D_885"&gt; &lt;div class="p"&gt;&lt;span class="pN"&gt;885&lt;/span&gt;…pe…  Dutiyaṃ jhānaṃ…pe…  tatiyaṃ jhānaṃ…pe…  catutthaṃ jhānaṃ upasampajja viharati. Yasmiṃ kho, lohicca, satthari sāvako evarūpaṃ uḷāraṃ visesaṃ adhigacchati, ayampi kho, lohicca, satthā, yo loke nacodanāraho, yo ca panevarūpaṃ satthāraṃ codeti, sā codanā abhūtā atacchā adhammikā sāvajjā. &lt;/div&gt;&lt;/div&gt;&lt;div class="q" id="p_6D_886"&gt; &lt;div class="p"&gt;&lt;span class="pN"&gt;886&lt;/span&gt;…pe…  Ñāṇadassanāya cittaṃ abhinīharati abhininnāmeti…  yasmiṃ kho, lohicca, satthari sāvako evarūpaṃ uḷāraṃ visesaṃ adhigacchati, ayampi kho, lohicca, satthā, yo loke nacodanāraho, yo ca panevarūpaṃ satthāraṃ codeti, sā codanā abhūtā atacchā adhammikā sāvajjā. &lt;/div&gt;&lt;/div&gt;&lt;div class="q" id="p_6D_887"&gt; &lt;div class="p"&gt;&lt;span class="pN"&gt;887&lt;/span&gt;…pe…  Nāparaṃ itthattāyāti pajānāti. Yasmiṃ kho, lohicca, satthari sāvako evarūpaṃ uḷāraṃ visesaṃ adhigacchati, ayampi kho, lohicca, satthā, yo loke nacodanāraho, yo ca panevarūpaṃ satthāraṃ codeti, sā codanā abhūtā atacchā adhammikā sāvajjā”ti. &lt;/div&gt;&lt;/div&gt;&lt;div class="q" id="p_6D_888"&gt; &lt;div class="divNumber"&gt;517.&lt;/div&gt; &lt;div class="p"&gt;&lt;span class="pN"&gt;888&lt;/span&gt;Evaṃ vutte, lohicco brāhmaṇo bhagavantaṃ etadavoca—  “seyyathāpi, bho gotama, puriso purisaṃ narakapapātaṃ patantaṃ kesesu gahetvā uddharitvā thale patiṭṭhapeyya; evamevāhaṃ bhotā gotamena narakapapātaṃ papatanto uddharitvā thale patiṭṭhāpito. Abhikkantaṃ, bho gotama, abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṃghañca. Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. &lt;/div&gt;&lt;/div&gt;&lt;div class="ENDH3" id="p_6D_889"&gt;&lt;span class="pN"&gt;889&lt;/span&gt;Lohiccasuttaṃ niṭṭhitaṃ dvādasamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272315" title="Go to previous page"&gt;&amp;lt;&amp;lt; 12.2 Tayocodanārahā&lt;/a&gt;&lt;a href="javascript:void(0)" onclick="upP()" id="upL" name="271657" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271658" title="Go to next page"&gt;13 Tevijjasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
