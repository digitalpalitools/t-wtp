<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/17"&gt;17 Upālipañcaka&lt;/a&gt;&lt;/div&gt;&lt;div class="i"&gt;17.13 Āvāsikavagga&lt;/div&gt;&lt;div class=h&gt;Upālipañcaka&lt;/div&gt;&lt;div class=h&gt;Āvāsikavagga&lt;/div&gt;&lt;div class="q" id="p_5V_2164"&gt; &lt;div class="divNumber"&gt;461.&lt;/div&gt; &lt;div class="p"&gt;&lt;span class="pN"&gt;2164&lt;/span&gt;“Katihi nu kho, bhante, aṅgehi samannāgato āvāsiko bhikkhu yathābhataṃ nikkhitto evaṃ niraye”ti? &lt;/div&gt;&lt;/div&gt;&lt;div class="q" id="p_5V_2165"&gt; &lt;div class="p"&gt;&lt;span class="pN"&gt;2165&lt;/span&gt;“Pañcahupāli, aṅgehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati, saṃghikaṃ puggalikaparibhogena paribhuñjati—  imehi kho, upāli, pañcahaṅgehi samannāgato āvāsiko bhikkhu yathābhataṃ nikkhitto evaṃ niraye. &lt;/div&gt;&lt;/div&gt;&lt;div class="q" id="p_5V_2166"&gt; &lt;div class="p"&gt;&lt;span class="pN"&gt;2166&lt;/span&gt;Pañcahupāli, aṅgehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, saṃghikaṃ na puggalikaparibhogena paribhuñjati—  imehi kho, upāli, pañcahaṅgehi samannāgato āvāsiko bhikkhu yathābhataṃ nikkhitto evaṃ sagge”ti. &lt;/div&gt;&lt;/div&gt;&lt;div class="q" id="p_5V_2167"&gt; &lt;div class="divNumber"&gt;462.&lt;/div&gt; &lt;div class="p"&gt;&lt;span class="pN"&gt;2167&lt;/span&gt;“Kati nu kho, bhante, adhammikā vinayabyākaraṇā”ti? &lt;/div&gt;&lt;/div&gt;&lt;div class="q" id="p_5V_2168"&gt; &lt;div class="p"&gt;&lt;span class="pN"&gt;2168&lt;/span&gt;“Pañcime, upāli, adhammikā vinayabyākaraṇā. Katame pañca? Idhupāli, bhikkhu adhammaṃ dhammoti pariṇāmeti, dhammaṃ adhammoti pariṇāmeti, avinayaṃ vinayoti pariṇāmeti, vinayaṃ avinayoti pariṇāmeti, apaññattaṃ paññāpeti, paññattaṃ samucchindati—  ime kho, upāli, pañca adhammikā vinayabyākaraṇā. Pañcime, upāli, dhammikā vinayabyākaraṇā. Katame pañca? Idhupāli, bhikkhu adhammaṃ adhammoti pariṇāmeti, dhammaṃ dhammoti pariṇāmeti, avinayaṃ avinayoti pariṇāmeti, vinayaṃ vinayoti pariṇāmeti, apaññattaṃ na paññapeti, paññattaṃ na samucchindati—  ime kho, upāli, pañca dhammikā vinayabyākaraṇā”ti. &lt;/div&gt;&lt;/div&gt;&lt;div class="q" id="p_5V_2169"&gt; &lt;div class="divNumber"&gt;463.&lt;/div&gt; &lt;div class="p"&gt;&lt;span class="pN"&gt;2169&lt;/span&gt;“Katihi nu kho, bhante, aṅgehi samannāgato bhattuddesako yathābhataṃ nikkhitto evaṃ niraye”ti? &lt;/div&gt;&lt;/div&gt;&lt;div class="q" id="p_5V_2170"&gt; &lt;div class="p"&gt;&lt;span class="pN"&gt;2170&lt;/span&gt;“Pañcahupāli, aṅgehi samannāgato bhattuddesako yathābhataṃ nikkhitto evaṃ niraye. Katamehi pañcahi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati, uddiṭṭhānuddiṭṭhaṃ na jānāti—  imehi kho, upāli, pañcahaṅgehi samannāgato bhattuddesako yathābhataṃ nikkhitto evaṃ niraye. &lt;/div&gt;&lt;/div&gt;&lt;div class="q" id="p_5V_2171"&gt; &lt;div class="p"&gt;&lt;span class="pN"&gt;2171&lt;/span&gt;Pañcahupāli, aṅgehi samannāgato bhattuddesako yathābhataṃ nikkhitto evaṃ sagge. Katamehi pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, uddiṭṭhānuddiṭṭhaṃ jānāti—  imehi kho, upāli, pañcahaṅgehi samannāgato bhattuddesako yathābhataṃ nikkhitto evaṃ sagge”ti. &lt;/div&gt;&lt;/div&gt;&lt;div class="q" id="p_5V_2172"&gt; &lt;div class="divNumber"&gt;464.&lt;/div&gt; &lt;div class="p"&gt;&lt;span class="pN"&gt;2172&lt;/span&gt;“Katihi nu kho, bhante, aṅgehi samannāgato senāsanapaññāpako…pe…  bhaṇḍāgāriko…pe…  cīvarapaṭiggāhako…pe…  cīvarabhājako…pe…  yāgubhājako…pe…  phalabhājako…pe…  khajjabhājako…pe…  appamattakavissajjako…pe…  sāṭiyaggāhāpako…pe…  pattaggāhāpako…pe…  ārāmikapesako…pe…  sāmaṇerapesako yathābhataṃ nikkhitto evaṃ niraye”ti? &lt;/div&gt;&lt;/div&gt;&lt;div class="q" id="p_5V_2173"&gt; &lt;div class="p"&gt;&lt;span class="pN"&gt;2173&lt;/span&gt;“Pañcahupāli, aṅgehi samannāgato sāmaṇerapesako yathābhataṃ nikkhitto evaṃ niraye. Katamehi pañcahi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati, pesitāpesitaṃ na jānāti—  imehi kho, upāli, pañcahaṅgehi samannāgato sāmaṇerapesako yathābhataṃ nikkhitto evaṃ niraye. Pañcahupāli, aṅgehi samannāgato sāmaṇerapesako yathābhataṃ nikkhitto evaṃ sagge. Katamehi pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, pesitāpesitaṃ jānāti—  imehi kho, upāli, pañcahaṅgehi samannāgato sāmaṇerapesako yathābhataṃ nikkhitto evaṃ sagge”ti. &lt;/div&gt;&lt;/div&gt;&lt;div class="CENTER" id="p_5V_2174"&gt;&lt;span class="pN"&gt;2174&lt;/span&gt;Āvāsikavaggo niṭṭhito terasamo.&lt;/div&gt;&lt;div class="SUMMARY" id="p_5V_2175"&gt;&lt;span class="pN"&gt;2175&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_5V_2176"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2176&lt;/div&gt; &lt;div class="G"&gt;Āvāsikabyākaraṇā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;bhattusenāsanāni ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhaṇḍacīvaraggāho ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;cīvarassa ca bhājako.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_5V_2177"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2177&lt;/div&gt; &lt;div class="G"&gt;Yāgu phalaṃ khajjakañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;appasāṭiyagāhako;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Patto ārāmiko ceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sāmaṇerena pesakoti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272238" title="Go to previous page"&gt;&amp;lt;&amp;lt; 17.12 Dutiyasaṃghabhedakavagga&lt;/a&gt;&lt;a href="javascript:void(0)" onclick="upP()" id="upL" name="271641" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272240" title="Go to next page"&gt;17.14 Kathinatthāravagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
