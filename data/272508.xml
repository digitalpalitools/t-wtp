<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/8"&gt;8 Siṅgālasutta&lt;/a&gt;&lt;/div&gt;&lt;div class="i"&gt;8.11 Mittapatirūpaka&lt;/div&gt;&lt;div class=h&gt;Siṅgālasutta&lt;/div&gt;&lt;div class=h&gt;Mittapatirūpaka&lt;/div&gt;&lt;div class="q" id="p_8D_602"&gt; &lt;div class="divNumber"&gt;254.&lt;/div&gt; &lt;div class="p"&gt;&lt;span class="pN"&gt;602&lt;/span&gt;“Cattārome, gahapatiputta, amittā mittapatirūpakā veditabbā. Aññadatthuharo amitto mittapatirūpako veditabbo, vacīparamo amitto mittapatirūpako veditabbo, anuppiyabhāṇī amitto mittapatirūpako veditabbo, apāyasahāyo amitto mittapatirūpako veditabbo. &lt;/div&gt;&lt;/div&gt;&lt;div class="q" id="p_8D_603"&gt; &lt;div class="divNumber"&gt;255.&lt;/div&gt; &lt;div class="p"&gt;&lt;span class="pN"&gt;603&lt;/span&gt;Catūhi kho, gahapatiputta, ṭhānehi aññadatthuharo amitto mittapatirūpako veditabbo. &lt;/div&gt;&lt;/div&gt;&lt;div class="q" id="p_8D_604"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;604&lt;/div&gt; &lt;div class="G"&gt;Aññadatthuharo hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;appena bahumicchati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhayassa kiccaṃ karoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sevati atthakāraṇā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_605"&gt; &lt;div class="p"&gt;&lt;span class="pN"&gt;605&lt;/span&gt;Imehi kho, gahapatiputta, catūhi ṭhānehi aññadatthuharo amitto mittapatirūpako veditabbo. &lt;/div&gt;&lt;/div&gt;&lt;div class="q" id="p_8D_606"&gt; &lt;div class="divNumber"&gt;256.&lt;/div&gt; &lt;div class="p"&gt;&lt;span class="pN"&gt;606&lt;/span&gt;Catūhi kho, gahapatiputta, ṭhānehi vacīparamo amitto mittapatirūpako veditabbo. Atītena paṭisantharati, anāgatena paṭisantharati, niratthakena saṅgaṇhāti, paccuppannesu kiccesu byasanaṃ dasseti. Imehi kho, gahapatiputta, catūhi ṭhānehi vacīparamo amitto mittapatirūpako veditabbo. &lt;/div&gt;&lt;/div&gt;&lt;div class="q" id="p_8D_607"&gt; &lt;div class="divNumber"&gt;257.&lt;/div&gt; &lt;div class="p"&gt;&lt;span class="pN"&gt;607&lt;/span&gt;Catūhi kho, gahapatiputta, ṭhānehi anuppiyabhāṇī amitto mittapatirūpako veditabbo. Pāpakampissa anujānāti, kalyāṇampissa anujānāti, sammukhāssa vaṇṇaṃ bhāsati, parammukhāssa avaṇṇaṃ bhāsati. Imehi kho, gahapatiputta, catūhi ṭhānehi anuppiyabhāṇī amitto mittapatirūpako veditabbo. &lt;/div&gt;&lt;/div&gt;&lt;div class="q" id="p_8D_608"&gt; &lt;div class="divNumber"&gt;258.&lt;/div&gt; &lt;div class="p"&gt;&lt;span class="pN"&gt;608&lt;/span&gt;Catūhi kho, gahapatiputta, ṭhānehi apāyasahāyo amitto mittapatirūpako veditabbo. Surāmerayamajjappamādaṭṭhānānuyoge sahāyo hoti, vikālavisikhācariyānuyoge sahāyo hoti, samajjābhicaraṇe sahāyo hoti, jūtappamādaṭṭhānānuyoge sahāyo hoti. Imehi kho, gahapatiputta, catūhi ṭhānehi apāyasahāyo amitto mittapatirūpako veditabbo”ti. &lt;/div&gt;&lt;/div&gt;&lt;div class="q" id="p_8D_609"&gt; &lt;div class="divNumber"&gt;259.&lt;/div&gt; &lt;div class="p"&gt;&lt;span class="pN"&gt;609&lt;/span&gt;Idamavoca bhagavā. Idaṃ vatvāna sugato athāparaṃ etadavoca satthā—  &lt;/div&gt;&lt;/div&gt;&lt;div class="q" id="p_8D_610"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;610&lt;/div&gt; &lt;div class="G"&gt;“Aññadatthuharo mitto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yo ca mitto vacīparo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anuppiyañca yo āha,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;apāyesu ca yo sakhā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_611"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;611&lt;/div&gt; &lt;div class="G"&gt;Ete amitte cattāro,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;iti viññāya paṇḍito;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ārakā parivajjeyya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;maggaṃ paṭibhayaṃ yathā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272507" title="Go to previous page"&gt;&amp;lt;&amp;lt; 8.10 Ālasyassa cha ādīnavā&lt;/a&gt;&lt;a href="javascript:void(0)" onclick="upP()" id="upL" name="271676" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272509" title="Go to next page"&gt;8.12 Suhadamitta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
