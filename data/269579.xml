<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/27Ne"&gt;27Ne Nettipāḷi&lt;/a&gt; » &lt;a href="/tipitaka/27Ne/4"&gt;4 Paṭiniddesavāra&lt;/a&gt; » &lt;a href="/tipitaka/27Ne/4/4.1"&gt;4.1 Vibhaṅga&lt;/a&gt;&lt;/div&gt;&lt;div class="i"&gt;4.1.1 Desanāhāravibhaṅga&lt;/div&gt;&lt;div class=h&gt;Paṭiniddesavāra&lt;/div&gt;&lt;div class=h&gt;Vibhaṅga&lt;/div&gt;&lt;div class=h&gt;Desanāhāravibhaṅga&lt;/div&gt;&lt;div class="q" id="p_27Ne_52"&gt; &lt;div class="divNumber"&gt;5.&lt;/div&gt; &lt;div class="p"&gt;&lt;span class="pN"&gt;52&lt;/span&gt;Tattha katamo desanāhāro? “Assādādīnavatā”ti gāthā ayaṃ desanāhāro. Kiṃ desayati? Assādaṃ ādīnavaṃ nissaraṇaṃ phalaṃ upāyaṃ āṇattiṃ. “Dhammaṃ vo, bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāsessāmī”ti. &lt;/div&gt;&lt;/div&gt;&lt;div class="q" id="p_27Ne_53"&gt; &lt;div class="p"&gt;&lt;span class="pN"&gt;53&lt;/span&gt;Tattha katamo assādo? &lt;/div&gt;&lt;/div&gt;&lt;div class="q" id="p_27Ne_54"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;54&lt;/div&gt; &lt;div class="G"&gt;“Kāmaṃ kāmayamānassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tassa cetaṃ samijjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Addhā pītimano hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;laddhā macco yadicchatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_55"&gt;&lt;span class="pN"&gt;55&lt;/span&gt;Ayaṃ assādo. (1)&lt;/div&gt;&lt;div class="q" id="p_27Ne_56"&gt; &lt;div class="p"&gt;&lt;span class="pN"&gt;56&lt;/span&gt;Tattha katamo ādīnavo? &lt;/div&gt;&lt;/div&gt;&lt;div class="q" id="p_27Ne_57"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;57&lt;/div&gt; &lt;div class="G"&gt;“Tassa ce kāmayānassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;chandajātassa jantuno;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te kāmā parihāyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sallaviddhova ruppatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_58"&gt;&lt;span class="pN"&gt;58&lt;/span&gt;Ayaṃ ādīnavo. (2)&lt;/div&gt;&lt;div class="q" id="p_27Ne_59"&gt; &lt;div class="p"&gt;&lt;span class="pN"&gt;59&lt;/span&gt;Tattha katamaṃ nissaraṇaṃ? &lt;/div&gt;&lt;/div&gt;&lt;div class="q" id="p_27Ne_60"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;60&lt;/div&gt; &lt;div class="G"&gt;“Yo kāme parivajjeti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sappasseva padā siro;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Somaṃ visattikaṃ loke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sato samativattatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_61"&gt;&lt;span class="pN"&gt;61&lt;/span&gt;Idaṃ nissaraṇaṃ. (3)&lt;/div&gt;&lt;div class="q" id="p_27Ne_62"&gt; &lt;div class="p"&gt;&lt;span class="pN"&gt;62&lt;/span&gt;Tattha katamo assādo? &lt;/div&gt;&lt;/div&gt;&lt;div class="q" id="p_27Ne_63"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;63&lt;/div&gt; &lt;div class="G"&gt;“Khettaṃ vatthuṃ hiraññaṃ vā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;gavāssaṃ dāsaporisaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Thiyo bandhū puthū kāme,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yo naro anugijjhatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_64"&gt;&lt;span class="pN"&gt;64&lt;/span&gt;Ayaṃ assādo. (4)&lt;/div&gt;&lt;div class="q" id="p_27Ne_65"&gt; &lt;div class="p"&gt;&lt;span class="pN"&gt;65&lt;/span&gt;Tattha katamo ādīnavo? &lt;/div&gt;&lt;/div&gt;&lt;div class="q" id="p_27Ne_66"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;66&lt;/div&gt; &lt;div class="G"&gt;“Abalā naṃ balīyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;maddantenaṃ parissayā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tato naṃ dukkhamanveti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāvaṃ bhinnamivodakan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_67"&gt;&lt;span class="pN"&gt;67&lt;/span&gt;Ayaṃ ādīnavo. (5)&lt;/div&gt;&lt;div class="q" id="p_27Ne_68"&gt; &lt;div class="p"&gt;&lt;span class="pN"&gt;68&lt;/span&gt;Tattha katamaṃ nissaraṇaṃ? &lt;/div&gt;&lt;/div&gt;&lt;div class="q" id="p_27Ne_69"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;69&lt;/div&gt; &lt;div class="G"&gt;“Tasmā jantu sadā sato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kāmāni parivajjaye;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te pahāya tare oghaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāvaṃ sitvāva pāragū”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_70"&gt;&lt;span class="pN"&gt;70&lt;/span&gt;Idaṃ nissaraṇaṃ. (6)&lt;/div&gt;&lt;div class="q" id="p_27Ne_71"&gt; &lt;div class="p"&gt;&lt;span class="pN"&gt;71&lt;/span&gt;Tattha katamaṃ phalaṃ? &lt;/div&gt;&lt;/div&gt;&lt;div class="q" id="p_27Ne_72"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;72&lt;/div&gt; &lt;div class="G"&gt;“Dhammo have rakkhati dhammacāriṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Chattaṃ mahantaṃ yatha vassakāle;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Esānisaṃso dhamme suciṇṇe,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na duggatiṃ gacchati dhammacārī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_73"&gt;&lt;span class="pN"&gt;73&lt;/span&gt;Idaṃ phalaṃ. (7)&lt;/div&gt;&lt;div class="q" id="p_27Ne_74"&gt; &lt;div class="p"&gt;&lt;span class="pN"&gt;74&lt;/span&gt;Tattha katamo upāyo? &lt;/div&gt;&lt;/div&gt;&lt;div class="q" id="p_27Ne_75"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;75&lt;/div&gt; &lt;div class="G"&gt;“Sabbe saṅkhārā aniccāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;…pe… &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_27Ne_76"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;76&lt;/div&gt; &lt;div class="G"&gt;“Sabbe saṅkhārā dukkhāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;…pe… &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_27Ne_77"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;77&lt;/div&gt; &lt;div class="G"&gt;“Sabbe dhammā anattāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yadā paññāya passati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atha nibbindati dukkhe,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;esa maggo visuddhiyā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_78"&gt;&lt;span class="pN"&gt;78&lt;/span&gt;Ayaṃ upāyo. (8)&lt;/div&gt;&lt;div class="q" id="p_27Ne_79"&gt; &lt;div class="p"&gt;&lt;span class="pN"&gt;79&lt;/span&gt;Tattha katamā āṇatti? &lt;/div&gt;&lt;/div&gt;&lt;div class="q" id="p_27Ne_80"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;80&lt;/div&gt; &lt;div class="G"&gt;“Cakkhumā visamānīva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vijjamāne parakkame;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paṇḍito jīvalokasmiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pāpāni parivajjaye”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_81"&gt;&lt;span class="pN"&gt;81&lt;/span&gt;Ayaṃ āṇatti. (9)&lt;/div&gt;&lt;div class="q" id="p_27Ne_82"&gt; &lt;div class="p"&gt;&lt;span class="pN"&gt;82&lt;/span&gt;Tattha katamaṃ phalaṃ? &lt;/div&gt;&lt;/div&gt;&lt;div class="q" id="p_27Ne_83"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;83&lt;/div&gt; &lt;div class="G"&gt;“‘Suññato lokaṃ avekkhassu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mogharājā’ti āṇatti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;‘Sadā sato’ti upāyo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;‘Attānudiṭṭhiṃ ūhacca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ maccutaro siyā’”.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_84"&gt;&lt;span class="pN"&gt;84&lt;/span&gt;Idaṃ phalaṃ. (10)&lt;/div&gt;&lt;div class="q" id="p_27Ne_85"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;85&lt;/span&gt;Tattha bhagavā ugghaṭitaññussa puggalassa nissaraṇaṃ desayati, vipañcitaññussa puggalassa ādīnavañca nissaraṇañca desayati, neyyassa puggalassa assādañca ādīnavañca nissaraṇañca desayati. &lt;/div&gt;&lt;/div&gt;&lt;div class="q" id="p_27Ne_86"&gt; &lt;div class="p"&gt;&lt;span class="pN"&gt;86&lt;/span&gt;Tattha catasso paṭipadā, cattāro puggalā. Taṇhācarito mando satindriyena dukkhāya paṭipadāya dandhābhiññāya niyyāti satipaṭṭhānehi nissayehi. Taṇhācarito udattho samādhindriyena dukkhāya paṭipadāya khippābhiññāya niyyāti jhānehi nissayehi. Diṭṭhicarito mando vīriyindriyena sukhāya paṭipadāya dandhābhiññāya niyyāti sammappadhānehi nissayehi. Diṭṭhicarito udatto paññindriyena sukhāya paṭipadāya khippābhiññāya niyyāti saccehi nissayehi. &lt;/div&gt;&lt;/div&gt;&lt;div class="q" id="p_27Ne_87"&gt; &lt;div class="p"&gt;&lt;span class="pN"&gt;87&lt;/span&gt;Ubho taṇhācaritā samathapubbaṅgamāya vipassanāya niyyanti rāgavirāgāya cetovimuttiyā. Ubho diṭṭhicaritā vipassanāpubbaṅgamena samathena niyyanti avijjāvirāgāya paññāvimuttiyā. &lt;/div&gt;&lt;/div&gt;&lt;div class="q" id="p_27Ne_88"&gt; &lt;div class="p"&gt;&lt;span class="pN"&gt;88&lt;/span&gt;Tattha ye samathapubbaṅgamāhi paṭipadāhi niyyanti, te nandiyāvaṭṭena nayena hātabbā, ye vipassanāpubbaṅgamāhi paṭipadāhi niyyanti, te sīhavikkīḷitena nayena hātabbā. &lt;/div&gt;&lt;/div&gt;&lt;div class="q" id="p_27Ne_89"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;89&lt;/span&gt;Svāyaṃ hāro kattha sambhavati, yassa satthā vā dhammaṃ desayati aññataro vā garuṭṭhānīyo sabrahmacārī, so taṃ dhammaṃ sutvā saddhaṃ paṭilabhati. Tattha yā vīmaṃsā ussāhanā tulanā upaparikkhā, ayaṃ sutamayī paññā. Tathā sutena nissayena yā vīmaṃsā tulanā upaparikkhā manasānupekkhaṇā, ayaṃ cintāmayī paññā. Imāhi dvīhi paññāhi manasikārasampayuttassa yaṃ ñāṇaṃ uppajjati dassanabhūmiyaṃ vā bhāvanābhūmiyaṃ vā, ayaṃ bhāvanāmayī paññā. &lt;/div&gt;&lt;/div&gt;&lt;div class="q" id="p_27Ne_90"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;90&lt;/span&gt;Paratoghosā sutamayī paññā. Paccattasamuṭṭhitā yoniso manasikārā cintāmayī paññā. Yaṃ parato ca ghosena paccattasamuṭṭhitena ca yonisomanasikārena ñāṇaṃ uppajjati, ayaṃ bhāvanāmayī paññā. Yassa imā dve paññā atthi sutamayī cintāmayī ca, ayaṃ ugghaṭitaññū. Yassa sutamayī paññā atthi, cintāmayī natthi, ayaṃ vipañcitaññū. Yassa neva sutamayī paññā atthi na cintāmayī, ayaṃ neyyo. &lt;/div&gt;&lt;/div&gt;&lt;div class="q" id="p_27Ne_91"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;91&lt;/span&gt;Sāyaṃ dhammadesanā kiṃ desayati? Cattāri saccāni dukkhaṃ samudayaṃ nirodhaṃ maggaṃ. Ādīnavo ca phalañca dukkhaṃ, assādo samudayo, nissaraṇaṃ nirodho, upāyo āṇatti ca maggo. Imāni cattāri saccāni. Idaṃ dhammacakkaṃ. &lt;/div&gt;&lt;/div&gt;&lt;div class="q" id="p_27Ne_92"&gt; &lt;div class="p"&gt;&lt;span class="pN"&gt;92&lt;/span&gt;Yathāha bhagavā—  “idaṃ dukkhan”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ, sabbaṃ dhammacakkaṃ. &lt;/div&gt;&lt;/div&gt;&lt;div class="q" id="p_27Ne_93"&gt; &lt;div class="p"&gt;&lt;span class="pN"&gt;93&lt;/span&gt;Tattha aparimāṇā padā, aparimāṇā akkharā, aparimāṇā byañjanā, aparimāṇā ākārā neruttā niddesā. Etasseva atthassa saṅkāsanā pakāsanā vivaraṇā vibhajanā uttānīkammaṃ paññatti, itipidaṃ dukkhaṃ ariyasaccaṃ. &lt;/div&gt;&lt;/div&gt;&lt;div class="q" id="p_27Ne_94"&gt; &lt;div class="p"&gt;&lt;span class="pN"&gt;94&lt;/span&gt;“Ayaṃ dukkhasamudayo”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ…pe…  “ayaṃ dukkhanirodho”ti me, bhikkhave…pe…  “ayaṃ dukkhanirodhagāminī paṭipadā”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ. &lt;/div&gt;&lt;/div&gt;&lt;div class="q" id="p_27Ne_95"&gt; &lt;div class="p"&gt;&lt;span class="pN"&gt;95&lt;/span&gt;Tattha aparimāṇā padā, aparimāṇā akkharā, aparimāṇā byañjanā, aparimāṇā ākārā neruttā niddesā. Etasseva atthassa saṅkāsanā pakāsanā vivaraṇā vibhajanā uttānīkammaṃ paññatti itipidaṃ dukkhanirodhagāminī paṭipadā ariyasaccaṃ. &lt;/div&gt;&lt;/div&gt;&lt;div class="q" id="p_27Ne_96"&gt; &lt;div class="p"&gt;&lt;span class="pN"&gt;96&lt;/span&gt;Tattha bhagavā akkharehi saṅkāseti, padehi pakāseti, byañjanehi vivarati, ākārehi vibhajati, niruttīhi uttānīkaroti, niddesehi paññapeti. Tattha bhagavā akkharehi ca padehi ca ugghaṭeti, byañjanehi ca ākārehi ca vipañcayati, niruttīhi ca niddesehi ca vitthāreti. Tattha ugghaṭanā ādi, vipañcanā majjhe, vitthāraṇā pariyosānaṃ. Soyaṃ dhammavinayo ugghaṭīyanto ugghaṭitaññūpuggalaṃ vineti, tena naṃ āhu “ādikalyāṇo”ti. Vipañcīyanto vipañcitaññūpuggalaṃ vineti, tena naṃ āhu “majjhekalyāṇo”ti. Vitthārīyanto neyyaṃ puggalaṃ vineti, tena naṃ āhu “pariyosānakalyāṇo”ti. &lt;/div&gt;&lt;/div&gt;&lt;div class="q" id="p_27Ne_97"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;97&lt;/span&gt;Tattha chappadāni attho saṅkāsanā pakāsanā vivaraṇā vibhajanā uttānīkammaṃ paññatti, imāni chappadāni attho. Chappadāni byañjanaṃ akkharaṃ padaṃ byañjanaṃ ākāro nirutti niddeso, imāni chappadāni byañjanaṃ. Tenāha bhagavā “dhammaṃ vo, bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanan”ti. &lt;/div&gt;&lt;/div&gt;&lt;div class="q" id="p_27Ne_98"&gt; &lt;div class="p"&gt;&lt;span class="pN"&gt;98&lt;/span&gt;&lt;span class="bold"&gt;Kevalan&lt;/span&gt;ti lokuttaraṃ, na missaṃ lokiyehi dhammehi. &lt;span class="bold"&gt;Paripuṇṇan&lt;/span&gt;ti paripūraṃ anūnaṃ anatirekaṃ. &lt;span class="bold"&gt;Parisuddhan&lt;/span&gt;ti nimmalaṃ sabbamalāpagataṃ pariyodātaṃ upaṭṭhitaṃ sabbavisesānaṃ, idaṃ vuccati tathāgatapadaṃitipi tathāgatanisevitaṃitipi tathāgatārañjitaṃitipi, ato cetaṃ brahmacariyaṃ paññāyati. Tenāha bhagavā “kevalaparipuṇṇaṃ parisuddhaṃ brahmacariyaṃ pakāsessāmī”ti. &lt;/div&gt;&lt;/div&gt;&lt;div class="q" id="p_27Ne_99"&gt; &lt;div class="p"&gt;&lt;span class="pN"&gt;99&lt;/span&gt;Kesaṃ ayaṃ dhammadesanā, yogīnaṃ. Tenāha āyasmā mahākaccāyano—  &lt;/div&gt;&lt;/div&gt;&lt;div class="q" id="p_27Ne_100"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;100&lt;/div&gt; &lt;div class="G"&gt;“Assādādīnavatā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nissaraṇampi ca phalaṃ upāyo ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Āṇattī ca bhagavato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yogīnaṃ desanāhāro”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_27Ne_101"&gt;&lt;span class="pN"&gt;101&lt;/span&gt;Niyutto desanāhāro.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267860" title="Go to previous page"&gt;&amp;lt;&amp;lt; 4.1 Vibhaṅga&lt;/a&gt;&lt;a href="javascript:void(0)" onclick="upP()" id="upL" name="267860" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269580" title="Go to next page"&gt;4.1.2 Vicayahāravibhaṅga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
