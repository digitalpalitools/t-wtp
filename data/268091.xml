<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A9"&gt;17A9 Navakanipātapāḷi&lt;/a&gt; » &lt;a href="/tipitaka/17A9/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/17A9/1/1.5"&gt;1.5 Sāmaññavagga&lt;/a&gt;&lt;/div&gt;&lt;div class="i"&gt;1.5.4 Ubhatobhāgavimuttasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Sāmaññavagga&lt;/div&gt;&lt;div class=h&gt;Ubhatobhāgavimuttasutta&lt;/div&gt;&lt;div class="q" id="p_17A9_380"&gt; &lt;div class="divNumber"&gt;45.&lt;/div&gt; &lt;div class="p"&gt;&lt;span class="pN"&gt;380&lt;/span&gt;“‘Ubhatobhāgavimutto, ubhatobhāgavimutto’ti, āvuso, vuccati. Kittāvatā nu kho, āvuso, ubhatobhāgavimutto vutto bhagavatā”ti? &lt;/div&gt;&lt;/div&gt;&lt;div class="q" id="p_17A9_381"&gt; &lt;div class="p"&gt;&lt;span class="pN"&gt;381&lt;/span&gt;“Idhāvuso, bhikkhu vivicceva kāmehi…pe…  paṭhamaṃ jhānaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā pariyāyena…pe… . &lt;/div&gt;&lt;/div&gt;&lt;div class="q" id="p_17A9_382"&gt; &lt;div class="p"&gt;&lt;span class="pN"&gt;382&lt;/span&gt;Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā nippariyāyenā”ti. &lt;/div&gt;&lt;/div&gt;&lt;div class="CENTER" id="p_17A9_383"&gt;&lt;span class="pN"&gt;383&lt;/span&gt;Catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268090" title="Go to previous page"&gt;&amp;lt;&amp;lt; 1.5.3 Paññāvimuttasutta&lt;/a&gt;&lt;a href="javascript:void(0)" onclick="upP()" id="upL" name="266464" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268092" title="Go to next page"&gt;1.5.5 Sandiṭṭhikadhammasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
