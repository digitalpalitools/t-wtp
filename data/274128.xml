<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/10"&gt;10 Bhikkhusaṃyutta&lt;/a&gt; » &lt;a href="/tipitaka/12S2/10/10.1"&gt;10.1 Bhikkhuvagga&lt;/a&gt;&lt;/div&gt;&lt;div class="i"&gt;10.1.8 Nandasutta&lt;/div&gt;&lt;div class=h&gt;Bhikkhusaṃyutta&lt;/div&gt;&lt;div class=h&gt;Bhikkhuvagga&lt;/div&gt;&lt;div class=h&gt;Nandasutta&lt;/div&gt;&lt;div class="q" id="p_12S2_1288"&gt; &lt;div class="divNumber"&gt;242.&lt;/div&gt; &lt;div class="p"&gt;&lt;span class="pN"&gt;1288&lt;/span&gt;Sāvatthiyaṃ viharati. Atha kho āyasmā nando bhagavato mātucchāputto ākoṭitapaccākoṭitāni cīvarāni pārupitvā akkhīni añjetvā acchaṃ pattaṃ gahetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ nandaṃ bhagavā etadavoca—  “na kho te taṃ, nanda, patirūpaṃ kulaputtassa saddhā agārasmā anagāriyaṃ pabbajitassa, yaṃ tvaṃ ākoṭitapaccākoṭitāni cīvarāni pārupeyyāsi, akkhīni ca añjeyyāsi, acchañca pattaṃ dhāreyyāsi. Etaṃ kho te, nanda, patirūpaṃ kulaputtassa saddhā agārasmā anagāriyaṃ pabbajitassa, yaṃ tvaṃ āraññiko ca assasi, piṇḍapātiko ca paṃsukūliko ca kāmesu ca anapekkho vihareyyāsī”ti. Idamavoca bhagavā…pe…  satthā—  &lt;/div&gt;&lt;/div&gt;&lt;div class="q" id="p_12S2_1289"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1289&lt;/div&gt; &lt;div class="G"&gt;“Kadāhaṃ nandaṃ passeyyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;āraññaṃ paṃsukūlikaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññātuñchena yāpentaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kāmesu anapekkhinan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S2_1290"&gt; &lt;div class="p"&gt;&lt;span class="pN"&gt;1290&lt;/span&gt;Atha kho āyasmā nando aparena samayena āraññiko ca piṇḍapātiko ca paṃsukūliko ca kāmesu ca anapekkho vihāsīti. &lt;/div&gt;&lt;/div&gt;&lt;div class="CENTER" id="p_12S2_1291"&gt;&lt;span class="pN"&gt;1291&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274127" title="Go to previous page"&gt;&amp;lt;&amp;lt; 10.1.7 Visākhasutta&lt;/a&gt;&lt;a href="javascript:void(0)" onclick="upP()" id="upL" name="272741" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274129" title="Go to next page"&gt;10.1.9 Tissasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
