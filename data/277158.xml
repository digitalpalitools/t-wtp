<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/1"&gt;1 Saḷāyatanasaṃyutta&lt;/a&gt; » &lt;a href="/tipitaka/13S4/1/1.2"&gt;1.2 Dutiyapaṇṇāsaka&lt;/a&gt; » &lt;a href="/tipitaka/13S4/1/1.2/1.2.3"&gt;1.2.3 Gilānavagga&lt;/a&gt;&lt;/div&gt;&lt;div class="i"&gt;1.2.3.6 Paṭhamaavijjāpahānasutta&lt;/div&gt;&lt;div class=h&gt;Saḷāyatanasaṃyutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Gilānavagga&lt;/div&gt;&lt;div class=h&gt;Paṭhamaavijjāpahānasutta&lt;/div&gt;&lt;div class="q" id="p_13S4_327"&gt; &lt;div class="divNumber"&gt;79.&lt;/div&gt; &lt;div class="p"&gt;&lt;span class="pN"&gt;327&lt;/span&gt;Atha kho aññataro bhikkhu yena bhagavā tenupasaṅkami…pe…  ekamantaṃ nisinno kho so bhikkhu bhagavantaṃ etadavoca—  “atthi nu kho, bhante, eko dhammo yassa pahānā bhikkhuno avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_328"&gt; &lt;div class="p"&gt;&lt;span class="pN"&gt;328&lt;/span&gt;“Atthi kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="q" id="p_13S4_329"&gt; &lt;div class="p"&gt;&lt;span class="pN"&gt;329&lt;/span&gt;“Katamo pana, bhante, eko dhammo yassa pahānā bhikkhuno avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_330"&gt; &lt;div class="p"&gt;&lt;span class="pN"&gt;330&lt;/span&gt;“Avijjā kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="q" id="p_13S4_331"&gt; &lt;div class="p"&gt;&lt;span class="pN"&gt;331&lt;/span&gt;“Kathaṃ pana, bhante, jānato, kathaṃ passato bhikkhuno avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_332"&gt; &lt;div class="p"&gt;&lt;span class="pN"&gt;332&lt;/span&gt;“Cakkhuṃ kho, bhikkhu, aniccato jānato passato bhikkhuno avijjā pahīyati, vijjā uppajjati. Rūpe…  cakkhuviññāṇaṃ…  cakkhusamphassaṃ…  yampidaṃ, cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato bhikkhuno avijjā pahīyati, vijjā uppajjati…pe…  manaṃ aniccato jānato passato bhikkhuno avijjā pahīyati, vijjā uppajjati. Dhamme…  manoviññāṇaṃ…  manosamphassaṃ…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato bhikkhuno avijjā pahīyati, vijjā uppajjati. Evaṃ kho, bhikkhu, jānato evaṃ passato bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="CENTER" id="p_13S4_333"&gt;&lt;span class="pN"&gt;333&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277157" title="Go to previous page"&gt;&amp;lt;&amp;lt; 1.2.3.5 Rādhaanattasutta&lt;/a&gt;&lt;a href="javascript:void(0)" onclick="upP()" id="upL" name="274332" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277159" title="Go to next page"&gt;1.2.3.7 Dutiyaavijjāpahānasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
