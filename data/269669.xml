<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.5"&gt;3.5 Buddhavagga&lt;/a&gt;&lt;/div&gt;&lt;div class="i"&gt;3.5.10 Buddhanidassanapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Buddhavagga&lt;/div&gt;&lt;div class=h&gt;Buddhanidassanapañha&lt;/div&gt;&lt;div class="q" id="p_28Mi_391"&gt; &lt;div class="divNumber"&gt;82.&lt;/div&gt; &lt;div class="p"&gt;&lt;span class="pN"&gt;391&lt;/span&gt;Rājā āha—  “bhante nāgasena, buddho atthī”ti? “Āma, mahārāja, bhagavā atthī”ti. “Sakkā pana, bhante nāgasena, buddho nidassetuṃ idha vā idha vā”ti? “Parinibbuto, mahārāja, bhagavā anupādisesāya nibbānadhātuyā, na sakkā bhagavā nidassetuṃ ‘idha vā idha vā’”ti. &lt;/div&gt;&lt;/div&gt;&lt;div class="q" id="p_28Mi_392"&gt; &lt;div class="p"&gt;&lt;span class="pN"&gt;392&lt;/span&gt;“Opammaṃ karohī”ti. “Taṃ kiṃ maññasi, mahārāja, mahato aggikkhandhassa jalamānassa yā acci atthaṅgatā, sakkā sā acci dassetuṃ ‘idha vā idha vā’”ti? “Na hi, bhante, niruddhā sā acci appaññattiṃ gatā”ti. “Evameva kho, mahārāja, bhagavā anupādisesāya nibbānadhātuyā parinibbuto atthaṅgato, na sakkā bhagavā nidassetuṃ ‘idha vā idha vā’ti, dhammakāyena pana kho, mahārāja, sakkā bhagavā nidassetuṃ. Dhammo hi, mahārāja, bhagavatā desito”ti. &lt;/div&gt;&lt;/div&gt;&lt;div class="q" id="p_28Mi_393"&gt; &lt;div class="p"&gt;&lt;span class="pN"&gt;393&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_394"&gt;&lt;span class="pN"&gt;394&lt;/span&gt;Buddhanidassanapañho dasamo.&lt;/div&gt;&lt;div class="ENDH3" id="p_28Mi_395"&gt;&lt;span class="pN"&gt;395&lt;/span&gt;Buddhavaggo pañcamo.&lt;/div&gt;&lt;div class="CENTER" id="p_28Mi_396"&gt;&lt;span class="pN"&gt;396&lt;/span&gt;Imasmiṃ vagge dasa pañhā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269668" title="Go to previous page"&gt;&amp;lt;&amp;lt; 3.5.9 Uppajjatijānanapañha&lt;/a&gt;&lt;a href="javascript:void(0)" onclick="upP()" id="upL" name="267869" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267870" title="Go to next page"&gt;3.6 Sativagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
