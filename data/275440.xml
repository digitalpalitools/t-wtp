<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A3"&gt;15A3 Tikanipātapāḷi&lt;/a&gt; » &lt;a href="/tipitaka/15A3/2"&gt;2 Dutiyapaṇṇāsaka&lt;/a&gt; » &lt;a href="/tipitaka/15A3/2/2.3"&gt;2.3 Ānandavagga&lt;/a&gt;&lt;/div&gt;&lt;div class="i"&gt;2.3.6 Paṭhamabhavasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Ānandavagga&lt;/div&gt;&lt;div class=h&gt;Paṭhamabhavasutta&lt;/div&gt;&lt;div class="q" id="p_15A3_690"&gt; &lt;div class="divNumber"&gt;77.&lt;/div&gt; &lt;div class="p"&gt;&lt;span class="pN"&gt;690&lt;/span&gt;Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “bhavo, bhavoti, bhante, vuccati. Kittāvatā nu kho, bhante, bhavo hotī”ti? &lt;/div&gt;&lt;/div&gt;&lt;div class="q" id="p_15A3_691"&gt; &lt;div class="p"&gt;&lt;span class="pN"&gt;691&lt;/span&gt;“Kāmadhātuvepakkañca, ānanda, kammaṃ nābhavissa, api nu kho kāmabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. ( ) &lt;/div&gt;&lt;/div&gt;&lt;div class="q" id="p_15A3_692"&gt; &lt;div class="p"&gt;&lt;span class="pN"&gt;692&lt;/span&gt;Rūpadhātuvepakkañca, ānanda, kammaṃ nābhavissa, api nu kho rūpabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. ( ) &lt;/div&gt;&lt;/div&gt;&lt;div class="q" id="p_15A3_693"&gt; &lt;div class="p"&gt;&lt;span class="pN"&gt;693&lt;/span&gt;Arūpadhātuvepakkañca, ānanda, kammaṃ nābhavissa, api nu kho arūpabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. Evaṃ kho, ānanda, bhavo hotī”ti. &lt;/div&gt;&lt;/div&gt;&lt;div class="CENTER" id="p_15A3_694"&gt;&lt;span class="pN"&gt;694&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275439" title="Go to previous page"&gt;&amp;lt;&amp;lt; 2.3.5 Nivesakasutta&lt;/a&gt;&lt;a href="javascript:void(0)" onclick="upP()" id="upL" name="273101" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275441" title="Go to next page"&gt;2.3.7 Dutiyabhavasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
