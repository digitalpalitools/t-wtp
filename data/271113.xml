<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y1"&gt;33Y1 Mūlayamakapāḷi&lt;/a&gt; » &lt;a href="/tipitaka/33Y1/2"&gt;2 Niddesa&lt;/a&gt; » &lt;a href="/tipitaka/33Y1/2/2.1"&gt;2.1 Mūlavāraniddesa&lt;/a&gt; » &lt;a href="/tipitaka/33Y1/2/2.1/2.1.4"&gt;2.1.4 Nāmapada nayacatukka&lt;/a&gt;&lt;/div&gt;&lt;div class="i"&gt;2.1.4.4 Mūlamūlakanaya&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Mūlavāraniddesa&lt;/div&gt;&lt;div class=h&gt;Nāmapada nayacatukka&lt;/div&gt;&lt;div class=h&gt;Mūlamūlakanaya&lt;/div&gt;&lt;div class="q" id="p_33Y1_245"&gt; &lt;div class="divNumber"&gt;95.&lt;/div&gt; &lt;div class="p"&gt;&lt;span class="pN"&gt;245&lt;/span&gt;»  Ye keci nāmā dhammā, sabbe te nāmamūlamūlakāti? &lt;/div&gt;&lt;/div&gt;&lt;div class="q" id="p_33Y1_246"&gt; &lt;div class="p"&gt;&lt;span class="pN"&gt;246&lt;/span&gt;Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ. &lt;/div&gt;&lt;/div&gt;&lt;div class="q" id="p_33Y1_247"&gt; &lt;div class="p"&gt;&lt;span class="pN"&gt;247&lt;/span&gt;«  Ye vā pana nāmamūlamūlakā, sabbe te dhammā nāmāti? &lt;/div&gt;&lt;/div&gt;&lt;div class="q" id="p_33Y1_248"&gt; &lt;div class="p"&gt;&lt;span class="pN"&gt;248&lt;/span&gt;Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca. &lt;/div&gt;&lt;/div&gt;&lt;div class="q" id="p_33Y1_249"&gt; &lt;div class="divNumber"&gt;96.&lt;/div&gt; &lt;div class="p"&gt;&lt;span class="pN"&gt;249&lt;/span&gt;»  Ye keci nāmā dhammā, sabbe te nāmamūlena ekamūlamūlakāti? &lt;/div&gt;&lt;/div&gt;&lt;div class="q" id="p_33Y1_250"&gt; &lt;div class="p"&gt;&lt;span class="pN"&gt;250&lt;/span&gt;Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ. &lt;/div&gt;&lt;/div&gt;&lt;div class="q" id="p_33Y1_251"&gt; &lt;div class="p"&gt;&lt;span class="pN"&gt;251&lt;/span&gt;«  Ye vā pana nāmamūlena ekamūlamūlakā, sabbe te dhammā nāmāti? &lt;/div&gt;&lt;/div&gt;&lt;div class="q" id="p_33Y1_252"&gt; &lt;div class="p"&gt;&lt;span class="pN"&gt;252&lt;/span&gt;Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca. &lt;/div&gt;&lt;/div&gt;&lt;div class="q" id="p_33Y1_253"&gt; &lt;div class="divNumber"&gt;97.&lt;/div&gt; &lt;div class="p"&gt;&lt;span class="pN"&gt;253&lt;/span&gt;»  Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti? &lt;/div&gt;&lt;/div&gt;&lt;div class="q" id="p_33Y1_254"&gt; &lt;div class="p"&gt;&lt;span class="pN"&gt;254&lt;/span&gt;Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā. &lt;/div&gt;&lt;/div&gt;&lt;div class="q" id="p_33Y1_255"&gt; &lt;div class="p"&gt;&lt;span class="pN"&gt;255&lt;/span&gt;«  Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4) &lt;/div&gt;&lt;/div&gt;&lt;div class="CENTER" id="p_33Y1_256"&gt;&lt;span class="pN"&gt;256&lt;/span&gt;Mūlavāraniddeso.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271112" title="Go to previous page"&gt;&amp;lt;&amp;lt; 2.1.4.3 Mūlakanaya&lt;/a&gt;&lt;a href="javascript:void(0)" onclick="upP()" id="upL" name="270356" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268021" title="Go to next page"&gt;2.2 Hetuvārādiniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
