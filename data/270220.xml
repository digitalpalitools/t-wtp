<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.4"&gt;2.4 Navamavagga&lt;/a&gt;&lt;/div&gt;&lt;div class="i"&gt;2.4.7 Vitakkānupatitakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Navamavagga&lt;/div&gt;&lt;div class=h&gt;Vitakkānupatitakathā&lt;/div&gt;&lt;div class="q" id="p_32Kv_1903"&gt; &lt;div class="divNumber"&gt;562.&lt;/div&gt; &lt;div class="p"&gt;&lt;span class="pN"&gt;1903&lt;/span&gt;๐ Sabbaṃ cittaṃ vitakkānupatitanti? Āmantā. Sabbaṃ cittaṃ vicārānupatitaṃ pītānupatitaṃ sukhānupatitaṃ dukkhānupatitaṃ somanassānupatitaṃ domanassānupatitaṃ upekkhānupatitaṃ saddhānupatitaṃ vīriyānupatitaṃ satānupatitaṃ samādhānupatitaṃ paññānupatitaṃ rāgānupatitaṃ dosānupatitaṃ…pe…  anottappānupatitanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1904"&gt; &lt;div class="p"&gt;&lt;span class="pN"&gt;1904&lt;/span&gt;๐ Sabbaṃ cittaṃ vitakkānupatitanti? Āmantā. Nanu atthi avitakko vicāramatto samādhīti? Āmantā. Hañci atthi avitakko vicāramatto samādhi, no ca vata re vattabbe—  “sabbaṃ cittaṃ vitakkānupatitan”ti. &lt;/div&gt;&lt;/div&gt;&lt;div class="q" id="p_32Kv_1905"&gt; &lt;div class="p"&gt;&lt;span class="pN"&gt;1905&lt;/span&gt;๐ Sabbaṃ cittaṃ vitakkānupatitanti? Āmantā. Nanu atthi avitakko avicāro samādhīti? Āmantā. Hañci atthi avitakko avicāro samādhi, no ca vata re vattabbe—  “sabbaṃ cittaṃ vitakkānupatitan”ti. Sabbaṃ cittaṃ vitakkānupatitanti? Āmantā. Nanu tayo samādhī vuttā bhagavatā—  “savitakko savicāro samādhi, avitakko vicāramatto samādhi, avitakko avicāro samādhī”ti? Āmantā. Hañci tayo samādhī vuttā bhagavatā—  savitakko savicāro samādhi, avitakko vicāramatto samādhi, avitakko avicāro samādhi, no ca vata re vattabbe—  “sabbaṃ cittaṃ vitakkānupatitan”ti. &lt;/div&gt;&lt;/div&gt;&lt;div class="CENTER" id="p_32Kv_1906"&gt;&lt;span class="pN"&gt;1906&lt;/span&gt;Vitakkānupatitakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270219" title="Go to previous page"&gt;&amp;lt;&amp;lt; 2.4.6 Atītānāgatārammaṇakathā&lt;/a&gt;&lt;a href="javascript:void(0)" onclick="upP()" id="upL" name="268003" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270221" title="Go to next page"&gt;2.4.8 Vitakkavipphārasaddakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
