<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/17"&gt;17 Upālipañcaka&lt;/a&gt;&lt;/div&gt;&lt;div class="i"&gt;17.6 Dhutaṅgavagga&lt;/div&gt;&lt;div class=h&gt;Upālipañcaka&lt;/div&gt;&lt;div class=h&gt;Dhutaṅgavagga&lt;/div&gt;&lt;div class="q" id="p_5V_2064"&gt; &lt;div class="divNumber"&gt;443.&lt;/div&gt; &lt;div class="p"&gt;&lt;span class="pN"&gt;2064&lt;/span&gt;“Kati nu kho, bhante, āraññikā”ti? “Pañcime, upāli, āraññikā. Katame pañca? Mandattā momūhattā āraññiko hoti, pāpiccho icchāpakato āraññiko hoti, ummādā cittakkhepā āraññiko hoti, vaṇṇitaṃ buddhehi buddhasāvakehīti āraññiko hoti, api ca appicchaññeva nissāya santuṭṭhiññeva nissāya—  sallekhaññeva nissāya pavivekaññeva nissāya idamatthitaññeva nissāya āraññiko hoti—  ime kho, upāli, pañca āraññikā”ti. &lt;/div&gt;&lt;/div&gt;&lt;div class="q" id="p_5V_2065"&gt; &lt;div class="p"&gt;&lt;span class="pN"&gt;2065&lt;/span&gt;“Kati nu kho, bhante, piṇḍapātikāti…pe…  kati nu kho, bhante, paṃsukūlikāti…pe…  kati nu kho, bhante, rukkhamūlikāti…pe…  kati nu kho, bhante, sosānikāti…pe…  kati nu kho, bhante, abbhokāsikāti…pe…  kati nu kho, bhante, tecīvarikāti…pe…  kati nu kho, bhante, sapadānacārikāti…pe…  kati nu kho, bhante, nesajjikāti…pe…  kati nu kho, bhante, yathāsanthatikāti…pe…  kati nu kho, bhante, ekāsanikāti…pe…  kati nu kho, bhante, khalupacchābhattikāti…pe…  kati nu kho, bhante, pattapiṇḍikā”ti? “Pañcime, upāli, pattapiṇḍikā. Katame pañca? Mandattā momūhattā pattapiṇḍiko hoti, pāpiccho icchāpakato pattapiṇḍiko hoti, ummādā cittakkhepā pattapiṇḍiko hoti, vaṇṇitaṃ buddhehi buddhasāvakehīti pattapiṇḍiko hoti, api ca appicchaññeva nissāya santuṭṭhiññeva nissāya sallekhaññeva nissāya pavivekaññeva nissāya idamatthitaññeva nissāya pattapiṇḍiko hoti—  ime kho, upāli, pañca pattapiṇḍikā”ti. &lt;/div&gt;&lt;/div&gt;&lt;div class="CENTER" id="p_5V_2066"&gt;&lt;span class="pN"&gt;2066&lt;/span&gt;Dhutaṅgavaggo niṭṭhito chaṭṭho.&lt;/div&gt;&lt;div class="SUMMARY" id="p_5V_2067"&gt;&lt;span class="pN"&gt;2067&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_5V_2068"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2068&lt;/div&gt; &lt;div class="G"&gt;Āraññiko piṇḍipaṃsu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Rukkhasusānapañcamaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abbho tecīvarañceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sapadānanesajjikā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Santhatekāsanañceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Khalupacchā pattapiṇḍikāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272231" title="Go to previous page"&gt;&amp;lt;&amp;lt; 17.5 Attādānavagga&lt;/a&gt;&lt;a href="javascript:void(0)" onclick="upP()" id="upL" name="271641" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272233" title="Go to next page"&gt;17.7 Musāvādavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
