<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/6"&gt;6 Paṭiccasamuppādavibhaṅga&lt;/a&gt; » &lt;a href="/tipitaka/30Vbh/6/6.2"&gt;6.2 Abhidhammabhājanīya&lt;/a&gt;&lt;/div&gt;&lt;div class="i"&gt;6.2.8 Aññamaññacatukka&lt;/div&gt;&lt;div class=h&gt;Paṭiccasamuppādavibhaṅga&lt;/div&gt;&lt;div class=h&gt;Abhidhammabhājanīya&lt;/div&gt;&lt;div class=h&gt;Aññamaññacatukka&lt;/div&gt;&lt;div class="q" id="p_30Vbh_1098"&gt; &lt;div class="divNumber"&gt;272.&lt;/div&gt; &lt;div class="p"&gt;&lt;span class="pN"&gt;1098&lt;/span&gt;Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā chaṭṭhāyatanaṃ, chaṭṭhāyatanapaccayāpi nāmaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1099"&gt; &lt;div class="divNumber"&gt;273.&lt;/div&gt; &lt;div class="p"&gt;&lt;span class="pN"&gt;1099&lt;/span&gt;Tattha katamā avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “avijjā”. &lt;/div&gt;&lt;/div&gt;&lt;div class="q" id="p_30Vbh_1100"&gt; &lt;div class="p"&gt;&lt;span class="pN"&gt;1100&lt;/span&gt;Tattha katamo avijjāpaccayā saṅkhāro? Yā cetanā sañcetanā sañcetayitattaṃ—  ayaṃ vuccati “avijjāpaccayā saṅkhāro”. &lt;/div&gt;&lt;/div&gt;&lt;div class="q" id="p_30Vbh_1101"&gt; &lt;div class="p"&gt;&lt;span class="pN"&gt;1101&lt;/span&gt;Tattha katamā saṅkhārapaccayāpi avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “saṅkhārapaccayāpi avijjā”. &lt;/div&gt;&lt;/div&gt;&lt;div class="q" id="p_30Vbh_1102"&gt; &lt;div class="p"&gt;&lt;span class="pN"&gt;1102&lt;/span&gt;Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “saṅkhārapaccayā viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1103"&gt; &lt;div class="p"&gt;&lt;span class="pN"&gt;1103&lt;/span&gt;Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ—  ayaṃ vuccati “viññāṇapaccayāpi saṅkhāro”. &lt;/div&gt;&lt;/div&gt;&lt;div class="q" id="p_30Vbh_1104"&gt; &lt;div class="p"&gt;&lt;span class="pN"&gt;1104&lt;/span&gt;Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—  idaṃ vuccati “viññāṇapaccayā nāmaṃ”. &lt;/div&gt;&lt;/div&gt;&lt;div class="q" id="p_30Vbh_1105"&gt; &lt;div class="p"&gt;&lt;span class="pN"&gt;1105&lt;/span&gt;Tattha katamaṃ nāmapaccayāpi viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmapaccayāpi viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1106"&gt; &lt;div class="p"&gt;&lt;span class="pN"&gt;1106&lt;/span&gt;Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmapaccayā chaṭṭhāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1107"&gt; &lt;div class="p"&gt;&lt;span class="pN"&gt;1107&lt;/span&gt;Tattha katamaṃ chaṭṭhāyatanapaccayāpi nāmaṃ? Vedanākkhandho, saññākkhandho, saṅkhārakkhandho—  idaṃ vuccati “chaṭṭhāyatanapaccayāpi nāmaṃ”. &lt;/div&gt;&lt;/div&gt;&lt;div class="q" id="p_30Vbh_1108"&gt; &lt;div class="p"&gt;&lt;span class="pN"&gt;1108&lt;/span&gt;Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—  ayaṃ vuccati “chaṭṭhāyatanapaccayā phasso”. &lt;/div&gt;&lt;/div&gt;&lt;div class="q" id="p_30Vbh_1109"&gt; &lt;div class="p"&gt;&lt;span class="pN"&gt;1109&lt;/span&gt;Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “phassapaccayāpi chaṭṭhāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1110"&gt; &lt;div class="p"&gt;&lt;span class="pN"&gt;1110&lt;/span&gt;Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—  ayaṃ vuccati “phassapaccayā vedanā”. &lt;/div&gt;&lt;/div&gt;&lt;div class="q" id="p_30Vbh_1111"&gt; &lt;div class="p"&gt;&lt;span class="pN"&gt;1111&lt;/span&gt;Tattha katamo vedanāpaccayāpi phasso? Yo phasso phusanā samphusanā samphusitattaṃ—  ayaṃ vuccati “vedanāpaccayāpi phasso”. &lt;/div&gt;&lt;/div&gt;&lt;div class="q" id="p_30Vbh_1112"&gt; &lt;div class="p"&gt;&lt;span class="pN"&gt;1112&lt;/span&gt;Tattha katamā vedanāpaccayā taṇhā? Yo rāgo sārāgo…pe…  cittassa sārāgo—  ayaṃ vuccati “vedanāpaccayā taṇhā”. &lt;/div&gt;&lt;/div&gt;&lt;div class="q" id="p_30Vbh_1113"&gt; &lt;div class="p"&gt;&lt;span class="pN"&gt;1113&lt;/span&gt;Tattha katamā taṇhāpaccayāpi vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—  ayaṃ vuccati “taṇhāpaccayāpi vedanā”. &lt;/div&gt;&lt;/div&gt;&lt;div class="q" id="p_30Vbh_1114"&gt; &lt;div class="p"&gt;&lt;span class="pN"&gt;1114&lt;/span&gt;Tattha katamaṃ taṇhāpaccayā upādānaṃ? Yā diṭṭhi diṭṭhigataṃ…pe…  titthāyatanaṃ vipariyāsaggāho—  idaṃ vuccati “taṇhāpaccayā upādānaṃ”. &lt;/div&gt;&lt;/div&gt;&lt;div class="q" id="p_30Vbh_1115"&gt; &lt;div class="p"&gt;&lt;span class="pN"&gt;1115&lt;/span&gt;Tattha katamā upādānapaccayāpi taṇhā? Yo rāgo…pe…  cittassa sārāgo—  ayaṃ vuccati “upādānapaccayāpi taṇhā”. &lt;/div&gt;&lt;/div&gt;&lt;div class="q" id="p_30Vbh_1116"&gt; &lt;div class="p"&gt;&lt;span class="pN"&gt;1116&lt;/span&gt;Tattha katamo upādānapaccayā bhavo? Ṭhapetvā upādānaṃ, vedanākkhandho saññākkhandho saṅkhārakkhandho viññāṇakkhandho—  ayaṃ vuccati “upādānapaccayā bhavo”. &lt;/div&gt;&lt;/div&gt;&lt;div class="q" id="p_30Vbh_1117"&gt; &lt;div class="p"&gt;&lt;span class="pN"&gt;1117&lt;/span&gt;Tattha katamā bhavapaccayā jāti? Yā tesaṃ tesaṃ dhammānaṃ jāti sañjāti nibbatti abhinibbatti pātubhāvo—  ayaṃ vuccati “bhavapaccayā jāti”. &lt;/div&gt;&lt;/div&gt;&lt;div class="q" id="p_30Vbh_1118"&gt; &lt;div class="p"&gt;&lt;span class="pN"&gt;1118&lt;/span&gt;Tattha katamaṃ jātipaccayā jarāmaraṇaṃ? Atthi jarā, atthi maraṇaṃ. Tattha katamā jarā? Yā tesaṃ tesaṃ dhammānaṃ jarā jīraṇatā āyuno saṃhāni—  ayaṃ vuccati “jarā”. Tattha katamaṃ maraṇaṃ? Yo tesaṃ tesaṃ dhammānaṃ khayo vayo bhedo paribhedo aniccatā antaradhānaṃ—  idaṃ vuccati “maraṇaṃ”. Iti ayañca jarā, idañca maraṇaṃ. Idaṃ vuccati “jātipaccayā jarāmaraṇaṃ”. &lt;/div&gt;&lt;/div&gt;&lt;div class="q" id="p_30Vbh_1119"&gt; &lt;div class="p"&gt;&lt;span class="pN"&gt;1119&lt;/span&gt;Evametassa kevalassa dukkhakkhandhassa samudayo hotīti. Evametassa kevalassa dukkhakkhandhassa saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametassa kevalassa dukkhakkhandhassa samudayo hotī”ti. (1:&lt;span class="italic"&gt;13&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_1120"&gt; &lt;div class="divNumber"&gt;274.&lt;/div&gt; &lt;div class="p"&gt;&lt;span class="pN"&gt;1120&lt;/span&gt;Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā phasso, phassapaccayāpi nāmaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1121"&gt; &lt;div class="divNumber"&gt;275.&lt;/div&gt; &lt;div class="p"&gt;&lt;span class="pN"&gt;1121&lt;/span&gt;Tattha katamā avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “avijjā”. &lt;/div&gt;&lt;/div&gt;&lt;div class="q" id="p_30Vbh_1122"&gt; &lt;div class="p"&gt;&lt;span class="pN"&gt;1122&lt;/span&gt;Tattha katamo avijjāpaccayā saṅkhāro? Yā cetanā sañcetanā sañcetayitattaṃ—  ayaṃ vuccati “avijjāpaccayā saṅkhāro”. &lt;/div&gt;&lt;/div&gt;&lt;div class="q" id="p_30Vbh_1123"&gt; &lt;div class="p"&gt;&lt;span class="pN"&gt;1123&lt;/span&gt;Tattha katamā saṅkhārapaccayāpi avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “saṅkhārapaccayāpi avijjā”. &lt;/div&gt;&lt;/div&gt;&lt;div class="q" id="p_30Vbh_1124"&gt; &lt;div class="p"&gt;&lt;span class="pN"&gt;1124&lt;/span&gt;Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “saṅkhārapaccayā viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1125"&gt; &lt;div class="p"&gt;&lt;span class="pN"&gt;1125&lt;/span&gt;Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ—  ayaṃ vuccati “viññāṇapaccayāpi saṅkhāro”. &lt;/div&gt;&lt;/div&gt;&lt;div class="q" id="p_30Vbh_1126"&gt; &lt;div class="p"&gt;&lt;span class="pN"&gt;1126&lt;/span&gt;Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—  idaṃ vuccati “viññāṇapaccayā nāmaṃ”. &lt;/div&gt;&lt;/div&gt;&lt;div class="q" id="p_30Vbh_1127"&gt; &lt;div class="p"&gt;&lt;span class="pN"&gt;1127&lt;/span&gt;Tattha katamaṃ nāmapaccayāpi viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmapaccayāpi viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1128"&gt; &lt;div class="p"&gt;&lt;span class="pN"&gt;1128&lt;/span&gt;Nāmapaccayā phassoti. Tattha katamaṃ nāmaṃ? Ṭhapetvā phassaṃ, vedanākkhandho saññākkhandho saṅkhārakkhandho viññāṇakkhandho—  idaṃ vuccati “nāmaṃ”. &lt;/div&gt;&lt;/div&gt;&lt;div class="q" id="p_30Vbh_1129"&gt; &lt;div class="p"&gt;&lt;span class="pN"&gt;1129&lt;/span&gt;Tattha katamo nāmapaccayā phasso? Yo phasso phusanā samphusanā samphusitattaṃ—  ayaṃ vuccati “nāmapaccayā phasso”. &lt;/div&gt;&lt;/div&gt;&lt;div class="q" id="p_30Vbh_1130"&gt; &lt;div class="p"&gt;&lt;span class="pN"&gt;1130&lt;/span&gt;Tattha katamaṃ phassapaccayāpi nāmaṃ? Vedanākkhandho, saññākkhandho, saṅkhārakkhandho, viññāṇakkhandho—  idaṃ vuccati “phassapaccayāpi nāmaṃ” …pe…  tena vuccati “evametassa kevalassa dukkhakkhandhassa samudayo hotī”ti. (2:&lt;span class="italic"&gt;14&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_1131"&gt; &lt;div class="divNumber"&gt;276.&lt;/div&gt; &lt;div class="p"&gt;&lt;span class="pN"&gt;1131&lt;/span&gt;Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā chaṭṭhāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1132"&gt; &lt;div class="divNumber"&gt;277.&lt;/div&gt; &lt;div class="p"&gt;&lt;span class="pN"&gt;1132&lt;/span&gt;Tattha katamā avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “avijjā”. &lt;/div&gt;&lt;/div&gt;&lt;div class="q" id="p_30Vbh_1133"&gt; &lt;div class="p"&gt;&lt;span class="pN"&gt;1133&lt;/span&gt;Tattha katamo avijjāpaccayā saṅkhāro? Yā cetanā sañcetanā sañcetayitattaṃ—  ayaṃ vuccati “avijjāpaccayā saṅkhāro”. &lt;/div&gt;&lt;/div&gt;&lt;div class="q" id="p_30Vbh_1134"&gt; &lt;div class="p"&gt;&lt;span class="pN"&gt;1134&lt;/span&gt;Tattha katamā saṅkhārapaccayāpi avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “saṅkhārapaccayāpi avijjā”. &lt;/div&gt;&lt;/div&gt;&lt;div class="q" id="p_30Vbh_1135"&gt; &lt;div class="p"&gt;&lt;span class="pN"&gt;1135&lt;/span&gt;Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “saṅkhārapaccayā viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1136"&gt; &lt;div class="p"&gt;&lt;span class="pN"&gt;1136&lt;/span&gt;Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ—  ayaṃ vuccati “viññāṇapaccayāpi saṅkhāro”. &lt;/div&gt;&lt;/div&gt;&lt;div class="q" id="p_30Vbh_1137"&gt; &lt;div class="p"&gt;&lt;span class="pN"&gt;1137&lt;/span&gt;Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1138"&gt; &lt;div class="p"&gt;&lt;span class="pN"&gt;1138&lt;/span&gt;Nāmarūpapaccayāpi viññāṇanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1139"&gt; &lt;div class="p"&gt;&lt;span class="pN"&gt;1139&lt;/span&gt;Tattha katamaṃ nāmarūpapaccayāpi viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmarūpapaccayāpi viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1140"&gt; &lt;div class="p"&gt;&lt;span class="pN"&gt;1140&lt;/span&gt;Nāmarūpapaccayā chaṭṭhāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1141"&gt; &lt;div class="p"&gt;&lt;span class="pN"&gt;1141&lt;/span&gt;Tattha katamaṃ nāmarūpapaccayā chaṭṭhāyatanaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmarūpapaccayā chaṭṭhāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1142"&gt; &lt;div class="p"&gt;&lt;span class="pN"&gt;1142&lt;/span&gt;Tattha katamaṃ chaṭṭhāyatanapaccayāpi nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “chaṭṭhāyatanapaccayāpi nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1143"&gt; &lt;div class="p"&gt;&lt;span class="pN"&gt;1143&lt;/span&gt;Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—  ayaṃ vuccati “chaṭṭhāyatanapaccayā phasso”. &lt;/div&gt;&lt;/div&gt;&lt;div class="q" id="p_30Vbh_1144"&gt; &lt;div class="p"&gt;&lt;span class="pN"&gt;1144&lt;/span&gt;Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “phassapaccayāpi chaṭṭhāyatanaṃ” …pe…  tena vuccati “evametassa kevalassa dukkhakkhandhassa samudayo hotī”ti. (3:&lt;span class="italic"&gt;15&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_1145"&gt; &lt;div class="divNumber"&gt;278.&lt;/div&gt; &lt;div class="p"&gt;&lt;span class="pN"&gt;1145&lt;/span&gt;Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā saḷāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1146"&gt; &lt;div class="divNumber"&gt;279.&lt;/div&gt; &lt;div class="p"&gt;&lt;span class="pN"&gt;1146&lt;/span&gt;Tattha katamā avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “avijjā”. &lt;/div&gt;&lt;/div&gt;&lt;div class="q" id="p_30Vbh_1147"&gt; &lt;div class="p"&gt;&lt;span class="pN"&gt;1147&lt;/span&gt;Tattha katamo avijjāpaccayā saṅkhāro? Yā cetanā sañcetanā sañcetayitattaṃ—  ayaṃ vuccati “avijjāpaccayā saṅkhāro”. &lt;/div&gt;&lt;/div&gt;&lt;div class="q" id="p_30Vbh_1148"&gt; &lt;div class="p"&gt;&lt;span class="pN"&gt;1148&lt;/span&gt;Tattha katamā saṅkhārapaccayāpi avijjā? Yaṃ aññāṇaṃ adassanaṃ…pe…  avijjālaṅgī moho akusalamūlaṃ—  ayaṃ vuccati “saṅkhārapaccayāpi avijjā”. &lt;/div&gt;&lt;/div&gt;&lt;div class="q" id="p_30Vbh_1149"&gt; &lt;div class="p"&gt;&lt;span class="pN"&gt;1149&lt;/span&gt;Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “saṅkhārapaccayā viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1150"&gt; &lt;div class="p"&gt;&lt;span class="pN"&gt;1150&lt;/span&gt;Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ—  ayaṃ vuccati “viññāṇapaccayāpi saṅkhāro”. &lt;/div&gt;&lt;/div&gt;&lt;div class="q" id="p_30Vbh_1151"&gt; &lt;div class="p"&gt;&lt;span class="pN"&gt;1151&lt;/span&gt;Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati nāmaṃ. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1152"&gt; &lt;div class="p"&gt;&lt;span class="pN"&gt;1152&lt;/span&gt;Nāmarūpapaccayāpi viññāṇanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1153"&gt; &lt;div class="p"&gt;&lt;span class="pN"&gt;1153&lt;/span&gt;Tattha katamaṃ nāmarūpapaccayāpi viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “nāmarūpapaccayāpi viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1154"&gt; &lt;div class="p"&gt;&lt;span class="pN"&gt;1154&lt;/span&gt;Nāmarūpapaccayā saḷāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Cattāro ca mahābhūtā, yañca rūpaṃ nissāya manoviññāṇadhātu vattati—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1155"&gt; &lt;div class="p"&gt;&lt;span class="pN"&gt;1155&lt;/span&gt;Tattha katamaṃ nāmarūpapaccayā saḷāyatanaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—  idaṃ vuccati “nāmarūpapaccayā saḷāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1156"&gt; &lt;div class="p"&gt;&lt;span class="pN"&gt;1156&lt;/span&gt;Tattha katamaṃ chaṭṭhāyatanapaccayāpi nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—  idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—  idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “chaṭṭhāyatanapaccayāpi nāmarūpaṃ”. &lt;/div&gt;&lt;/div&gt;&lt;div class="q" id="p_30Vbh_1157"&gt; &lt;div class="p"&gt;&lt;span class="pN"&gt;1157&lt;/span&gt;Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—  ayaṃ vuccati “chaṭṭhāyatanapaccayā phasso”. &lt;/div&gt;&lt;/div&gt;&lt;div class="q" id="p_30Vbh_1158"&gt; &lt;div class="p"&gt;&lt;span class="pN"&gt;1158&lt;/span&gt;Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “phassapaccayāpi chaṭṭhāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1159"&gt; &lt;div class="p"&gt;&lt;span class="pN"&gt;1159&lt;/span&gt;Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—  ayaṃ vuccati “phassapaccayā vedanā” …pe…  tena vuccati “evametassa kevalassa dukkhakkhandhassa samudayo hotī”ti. (4:&lt;span class="italic"&gt;16&lt;/span&gt;) &lt;/div&gt;&lt;/div&gt;&lt;div class="CENTER" id="p_30Vbh_1160"&gt;&lt;span class="pN"&gt;1160&lt;/span&gt;Aññamaññacatukkaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269979" title="Go to previous page"&gt;&amp;lt;&amp;lt; 6.2.7 Sampayuttacatukka&lt;/a&gt;&lt;a href="javascript:void(0)" onclick="upP()" id="upL" name="267913" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269981" title="Go to next page"&gt;6.2.9 Akusalaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
