<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/10"&gt;10 Saṅgītisutta&lt;/a&gt;&lt;/div&gt;&lt;div class="i"&gt;10.2 Duka&lt;/div&gt;&lt;div class=h&gt;Saṅgītisutta&lt;/div&gt;&lt;div class=h&gt;Duka&lt;/div&gt;&lt;div class="q" id="p_8D_783"&gt; &lt;div class="divNumber"&gt;304.&lt;/div&gt; &lt;div class="p"&gt;&lt;span class="pN"&gt;783&lt;/span&gt;Atthi kho, āvuso, tena bhagavatā jānatā passatā arahatā sammāsambuddhena dve dhammā sammadakkhātā. Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. Katame dve? &lt;/div&gt;&lt;/div&gt;&lt;div class="q" id="p_8D_784"&gt; &lt;div class="p"&gt;&lt;span class="pN"&gt;784&lt;/span&gt;Nāmañca rūpañca. (1) &lt;/div&gt;&lt;/div&gt;&lt;div class="q" id="p_8D_785"&gt; &lt;div class="p"&gt;&lt;span class="pN"&gt;785&lt;/span&gt;Avijjā ca bhavataṇhā ca. (2) &lt;/div&gt;&lt;/div&gt;&lt;div class="q" id="p_8D_786"&gt; &lt;div class="p"&gt;&lt;span class="pN"&gt;786&lt;/span&gt;Bhavadiṭṭhi ca vibhavadiṭṭhi ca. (3) &lt;/div&gt;&lt;/div&gt;&lt;div class="q" id="p_8D_787"&gt; &lt;div class="p"&gt;&lt;span class="pN"&gt;787&lt;/span&gt;Ahirikañca anottappañca. (4) &lt;/div&gt;&lt;/div&gt;&lt;div class="q" id="p_8D_788"&gt; &lt;div class="p"&gt;&lt;span class="pN"&gt;788&lt;/span&gt;Hirī ca ottappañca. (5) &lt;/div&gt;&lt;/div&gt;&lt;div class="q" id="p_8D_789"&gt; &lt;div class="p"&gt;&lt;span class="pN"&gt;789&lt;/span&gt;Dovacassatā ca pāpamittatā ca. (6) &lt;/div&gt;&lt;/div&gt;&lt;div class="q" id="p_8D_790"&gt; &lt;div class="p"&gt;&lt;span class="pN"&gt;790&lt;/span&gt;Sovacassatā ca kalyāṇamittatā ca. (7) &lt;/div&gt;&lt;/div&gt;&lt;div class="q" id="p_8D_791"&gt; &lt;div class="p"&gt;&lt;span class="pN"&gt;791&lt;/span&gt;Āpattikusalatā ca āpattivuṭṭhānakusalatā ca. (8) &lt;/div&gt;&lt;/div&gt;&lt;div class="q" id="p_8D_792"&gt; &lt;div class="p"&gt;&lt;span class="pN"&gt;792&lt;/span&gt;Samāpattikusalatā ca samāpattivuṭṭhānakusalatā ca. (9) &lt;/div&gt;&lt;/div&gt;&lt;div class="q" id="p_8D_793"&gt; &lt;div class="p"&gt;&lt;span class="pN"&gt;793&lt;/span&gt;Dhātukusalatā ca manasikārakusalatā ca. (10) &lt;/div&gt;&lt;/div&gt;&lt;div class="q" id="p_8D_794"&gt; &lt;div class="p"&gt;&lt;span class="pN"&gt;794&lt;/span&gt;Āyatanakusalatā ca paṭiccasamuppādakusalatā ca. (11) &lt;/div&gt;&lt;/div&gt;&lt;div class="q" id="p_8D_795"&gt; &lt;div class="p"&gt;&lt;span class="pN"&gt;795&lt;/span&gt;Ṭhānakusalatā ca aṭṭhānakusalatā ca. (12) &lt;/div&gt;&lt;/div&gt;&lt;div class="q" id="p_8D_796"&gt; &lt;div class="p"&gt;&lt;span class="pN"&gt;796&lt;/span&gt;Ajjavañca lajjavañca. (13) &lt;/div&gt;&lt;/div&gt;&lt;div class="q" id="p_8D_797"&gt; &lt;div class="p"&gt;&lt;span class="pN"&gt;797&lt;/span&gt;Khanti ca soraccañca. (14) &lt;/div&gt;&lt;/div&gt;&lt;div class="q" id="p_8D_798"&gt; &lt;div class="p"&gt;&lt;span class="pN"&gt;798&lt;/span&gt;Sākhalyañca paṭisanthāro ca. (15) &lt;/div&gt;&lt;/div&gt;&lt;div class="q" id="p_8D_799"&gt; &lt;div class="p"&gt;&lt;span class="pN"&gt;799&lt;/span&gt;Avihiṃsā ca soceyyañca. (16) &lt;/div&gt;&lt;/div&gt;&lt;div class="q" id="p_8D_800"&gt; &lt;div class="p"&gt;&lt;span class="pN"&gt;800&lt;/span&gt;Muṭṭhassaccañca asampajaññañca. (17) &lt;/div&gt;&lt;/div&gt;&lt;div class="q" id="p_8D_801"&gt; &lt;div class="p"&gt;&lt;span class="pN"&gt;801&lt;/span&gt;Sati ca sampajaññañca. (18) &lt;/div&gt;&lt;/div&gt;&lt;div class="q" id="p_8D_802"&gt; &lt;div class="p"&gt;&lt;span class="pN"&gt;802&lt;/span&gt;Indriyesu aguttadvāratā ca bhojane amattaññutā ca. (19) &lt;/div&gt;&lt;/div&gt;&lt;div class="q" id="p_8D_803"&gt; &lt;div class="p"&gt;&lt;span class="pN"&gt;803&lt;/span&gt;Indriyesu guttadvāratā ca bhojane mattaññutā ca. (20) &lt;/div&gt;&lt;/div&gt;&lt;div class="q" id="p_8D_804"&gt; &lt;div class="p"&gt;&lt;span class="pN"&gt;804&lt;/span&gt;Paṭisaṅkhānabalañca bhāvanābalañca. (21) &lt;/div&gt;&lt;/div&gt;&lt;div class="q" id="p_8D_805"&gt; &lt;div class="p"&gt;&lt;span class="pN"&gt;805&lt;/span&gt;Satibalañca samādhibalañca. (22) &lt;/div&gt;&lt;/div&gt;&lt;div class="q" id="p_8D_806"&gt; &lt;div class="p"&gt;&lt;span class="pN"&gt;806&lt;/span&gt;Samatho ca vipassanā ca. (23) &lt;/div&gt;&lt;/div&gt;&lt;div class="q" id="p_8D_807"&gt; &lt;div class="p"&gt;&lt;span class="pN"&gt;807&lt;/span&gt;Samathanimittañca paggahanimittañca. (24) &lt;/div&gt;&lt;/div&gt;&lt;div class="q" id="p_8D_808"&gt; &lt;div class="p"&gt;&lt;span class="pN"&gt;808&lt;/span&gt;Paggaho ca avikkhepo ca. (25) &lt;/div&gt;&lt;/div&gt;&lt;div class="q" id="p_8D_809"&gt; &lt;div class="p"&gt;&lt;span class="pN"&gt;809&lt;/span&gt;Sīlavipatti ca diṭṭhivipatti ca. (26) &lt;/div&gt;&lt;/div&gt;&lt;div class="q" id="p_8D_810"&gt; &lt;div class="p"&gt;&lt;span class="pN"&gt;810&lt;/span&gt;Sīlasampadā ca diṭṭhisampadā ca. (27) &lt;/div&gt;&lt;/div&gt;&lt;div class="q" id="p_8D_811"&gt; &lt;div class="p"&gt;&lt;span class="pN"&gt;811&lt;/span&gt;Sīlavisuddhi ca diṭṭhivisuddhi ca. (28) &lt;/div&gt;&lt;/div&gt;&lt;div class="q" id="p_8D_812"&gt; &lt;div class="p"&gt;&lt;span class="pN"&gt;812&lt;/span&gt;Diṭṭhivisuddhi kho pana yathā diṭṭhissa ca padhānaṃ. (29) &lt;/div&gt;&lt;/div&gt;&lt;div class="q" id="p_8D_813"&gt; &lt;div class="p"&gt;&lt;span class="pN"&gt;813&lt;/span&gt;Saṃvego ca saṃvejanīyesu ṭhānesu saṃviggassa ca yoniso padhānaṃ. (30) &lt;/div&gt;&lt;/div&gt;&lt;div class="q" id="p_8D_814"&gt; &lt;div class="p"&gt;&lt;span class="pN"&gt;814&lt;/span&gt;Asantuṭṭhitā ca kusalesu dhammesu appaṭivānitā ca padhānasmiṃ. (31) &lt;/div&gt;&lt;/div&gt;&lt;div class="q" id="p_8D_815"&gt; &lt;div class="p"&gt;&lt;span class="pN"&gt;815&lt;/span&gt;Vijjā ca vimutti ca. (32) &lt;/div&gt;&lt;/div&gt;&lt;div class="q" id="p_8D_816"&gt; &lt;div class="p"&gt;&lt;span class="pN"&gt;816&lt;/span&gt;Khayeñāṇaṃ anuppādeñāṇaṃ. (33) &lt;/div&gt;&lt;/div&gt;&lt;div class="q" id="p_8D_817"&gt; &lt;div class="p"&gt;&lt;span class="pN"&gt;817&lt;/span&gt;Ime kho, āvuso, tena bhagavatā jānatā passatā arahatā sammāsambuddhena dve dhammā sammadakkhātā. Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272515" title="Go to previous page"&gt;&amp;lt;&amp;lt; 10.1 Ekaka&lt;/a&gt;&lt;a href="javascript:void(0)" onclick="upP()" id="upL" name="271678" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272517" title="Go to next page"&gt;10.3 Tika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
