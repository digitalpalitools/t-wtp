<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.4"&gt;2.4.4 Tuvaṭṭavagga&lt;/a&gt;&lt;/div&gt;&lt;div class="i"&gt;2.4.4.4 Naupaṭṭhāpanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Tuvaṭṭavagga&lt;/div&gt;&lt;div class=h&gt;Naupaṭṭhāpanasikkhāpada&lt;/div&gt;&lt;div class="q" id="p_2V_2912"&gt; &lt;div class="divNumber"&gt;946.&lt;/div&gt; &lt;div class="p"&gt;&lt;span class="pN"&gt;2912&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena thullanandā bhikkhunī dukkhitaṃ sahajīviniṃ neva upaṭṭheti na upaṭṭhāpanāya ussukkaṃ karoti. &lt;/div&gt;&lt;/div&gt;&lt;div class="q" id="p_2V_2913"&gt; &lt;div class="p"&gt;&lt;span class="pN"&gt;2913&lt;/span&gt;Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā thullanandā dukkhitaṃ sahajīviniṃ neva upaṭṭhessati na upaṭṭhāpanāya ussukkaṃ karissatī”ti…pe…  “saccaṃ kira, bhikkhave, thullanandā bhikkhunī dukkhitaṃ sahajīviniṃ neva upaṭṭheti na upaṭṭhāpanāya ussukkaṃ karotī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, thullanandā bhikkhunī dukkhitaṃ sahajīviniṃ neva upaṭṭhessati na upaṭṭhāpanāya ussukkaṃ karissati. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2914"&gt; &lt;div class="divNumber"&gt;947.&lt;/div&gt; &lt;div class="p"&gt;&lt;span class="pN"&gt;2914&lt;/span&gt;&lt;span class="bold"&gt;“Yā pana bhikkhunī dukkhitaṃ sahajīviniṃ neva upaṭṭheyya na upaṭṭhāpanāya ussukkaṃ kareyya, pācittiyan”&lt;/span&gt;ti. (&lt;span class="italic"&gt;34&lt;/span&gt;:&lt;span class="bold"&gt;89&lt;/span&gt;) &lt;/div&gt;&lt;/div&gt;&lt;div class="q" id="p_2V_2915"&gt; &lt;div class="divNumber"&gt;948.&lt;/div&gt; &lt;div class="p"&gt;&lt;span class="pN"&gt;2915&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2916"&gt; &lt;div class="p"&gt;&lt;span class="pN"&gt;2916&lt;/span&gt;&lt;span class="bold"&gt;Dukkhitā&lt;/span&gt; nāma gilānā vuccati. &lt;/div&gt;&lt;/div&gt;&lt;div class="q" id="p_2V_2917"&gt; &lt;div class="p"&gt;&lt;span class="pN"&gt;2917&lt;/span&gt;&lt;span class="bold"&gt;Sahajīvinī&lt;/span&gt; nāma saddhivihārinī vuccati. &lt;/div&gt;&lt;/div&gt;&lt;div class="q" id="p_2V_2918"&gt; &lt;div class="p"&gt;&lt;span class="pN"&gt;2918&lt;/span&gt;&lt;span class="bold"&gt;Neva upaṭṭheyyā&lt;/span&gt;ti na sayaṃ upaṭṭheyya. &lt;/div&gt;&lt;/div&gt;&lt;div class="q" id="p_2V_2919"&gt; &lt;div class="p"&gt;&lt;span class="pN"&gt;2919&lt;/span&gt;&lt;span class="bold"&gt;Na upaṭṭhāpanāya ussukkaṃ kareyyā&lt;/span&gt;ti na aññaṃ āṇāpeyya. &lt;/div&gt;&lt;/div&gt;&lt;div class="q" id="p_2V_2920"&gt; &lt;div class="p"&gt;&lt;span class="pN"&gt;2920&lt;/span&gt;“Neva upaṭṭhessāmi, na upaṭṭhāpanāya ussukkaṃ karissāmī”ti dhuraṃ nikkhittamatte āpatti pācittiyassa. Antevāsiniṃ vā anupasampannaṃ vā neva upaṭṭheti, na upaṭṭhāpanāya ussukkaṃ karoti, āpatti dukkaṭassa. &lt;/div&gt;&lt;/div&gt;&lt;div class="q" id="p_2V_2921"&gt; &lt;div class="divNumber"&gt;949.&lt;/div&gt; &lt;div class="p"&gt;&lt;span class="pN"&gt;2921&lt;/span&gt;Anāpatti—  sati antarāye, pariyesitvā na labhati, gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2922"&gt;&lt;span class="pN"&gt;2922&lt;/span&gt;Catutthasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276669" title="Go to previous page"&gt;&amp;lt;&amp;lt; 2.4.4.3 Aphāsukaraṇasikkhāpada&lt;/a&gt;&lt;a href="javascript:void(0)" onclick="upP()" id="upL" name="273288" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276671" title="Go to next page"&gt;2.4.4.5 Nikkaḍḍhanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
