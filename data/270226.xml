<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.5"&gt;2.5 Dasamavagga&lt;/a&gt;&lt;/div&gt;&lt;div class="i"&gt;2.5.2 Rūpaṃmaggotikathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Dasamavagga&lt;/div&gt;&lt;div class=h&gt;Rūpaṃmaggotikathā&lt;/div&gt;&lt;div class="q" id="p_32Kv_1937"&gt; &lt;div class="divNumber"&gt;573.&lt;/div&gt; &lt;div class="p"&gt;&lt;span class="pN"&gt;1937&lt;/span&gt;๐ Maggasamaṅgissa rūpaṃ maggoti? Āmantā. Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe…pe…  nanu anārammaṇaṃ, natthi tassa āvaṭṭanā…pe…  paṇidhīti? Āmantā. Hañci anārammaṇaṃ, natthi tassa āvaṭṭanā…pe…  paṇidhi; no ca vata re vattabbe—  “maggasamaṅgissa rūpaṃ maggo”ti. &lt;/div&gt;&lt;/div&gt;&lt;div class="q" id="p_32Kv_1938"&gt; &lt;div class="p"&gt;&lt;span class="pN"&gt;1938&lt;/span&gt;๐ Sammāvācā maggoti? Āmantā. Sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe…  nanu anārammaṇā, natthi tāya āvaṭṭanā…pe…  paṇidhīti? Āmantā. Hañci anārammaṇā, natthi tāya āvaṭṭanā…pe…  paṇidhi; no ca vata re vattabbe—  “sammāvācā maggo”ti. &lt;/div&gt;&lt;/div&gt;&lt;div class="q" id="p_32Kv_1939"&gt; &lt;div class="p"&gt;&lt;span class="pN"&gt;1939&lt;/span&gt;๐ Sammākammanto…pe…  sammāājīvo maggoti? Āmantā. Sārammaṇo, atthi tassa āvaṭṭanā…pe…  paṇidhīti? Na hevaṃ vattabbe…pe…  nanu anārammaṇo, natthi tassa āvaṭṭanā…pe…  paṇidhīti? Āmantā. Hañci anārammaṇo, natthi tassa āvaṭṭanā…pe…  paṇidhi; no ca vata re vattabbe—  “sammāājīvo maggo”ti. &lt;/div&gt;&lt;/div&gt;&lt;div class="q" id="p_32Kv_1940"&gt; &lt;div class="divNumber"&gt;574.&lt;/div&gt; &lt;div class="p"&gt;&lt;span class="pN"&gt;1940&lt;/span&gt;๐ Sammādiṭṭhi maggo, sā ca sārammaṇā, atthi tāya āvaṭṭanā…pe…  paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe…  sammādiṭṭhi maggo, sā ca sārammaṇā, atthi tāya āvaṭṭanā…pe…  paṇidhīti? Āmantā. Sammākammanto…pe…  sammāājīvo maggo, so ca sārammaṇo, atthi tassa āvaṭṭanā…pe…  paṇidhīti? Na hevaṃ vattabbe…pe…  sammāsaṅkappo…pe…  sammāvāyāmo…pe…  sammāsati…pe… . &lt;/div&gt;&lt;/div&gt;&lt;div class="q" id="p_32Kv_1941"&gt; &lt;div class="p"&gt;&lt;span class="pN"&gt;1941&lt;/span&gt;๐ Sammāsamādhi maggo, so ca sārammaṇo, atthi tassa āvaṭṭanā…pe…  paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā…pe…  paṇidhīti? Na hevaṃ vattabbe…pe…  sammāsamādhi maggo, so ca sārammaṇo, atthi tassa āvaṭṭanā…pe…  paṇidhīti? Āmantā. Sammākammanto…pe…  sammāājīvo maggo, so ca sārammaṇo, atthi tassa āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1942"&gt; &lt;div class="p"&gt;&lt;span class="pN"&gt;1942&lt;/span&gt;๐ Sammāvācā maggo, sā ca anārammaṇā, natthi tāya āvaṭṭanā…pe…  paṇidhīti? Āmantā. Sammādiṭṭhi maggo, sā ca anārammaṇā, natthi tāya āvaṭṭanā…pe…  paṇidhīti? Na hevaṃ vattabbe…pe…  sammāvācā maggo, sā ca anārammaṇā, natthi tāya āvaṭṭanā…pe…  paṇidhīti? Āmantā. Sammāsaṅkappo…pe…  sammāvāyāmo…  sammāsati …  sammāsamādhi maggo, so ca anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1943"&gt; &lt;div class="p"&gt;&lt;span class="pN"&gt;1943&lt;/span&gt;๐ Sammākammanto…pe…  sammāājīvo maggo, so ca anārammaṇo, natthi tassa āvaṭṭanā…pe…  paṇidhīti? Āmantā. Sammādiṭṭhi…  sammāsaṅkappo…  sammāvāyāmo…  sammāsati…pe…  sammāsamādhi maggo, so ca anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1944"&gt; &lt;div class="divNumber"&gt;575.&lt;/div&gt; &lt;div class="p"&gt;&lt;span class="pN"&gt;1944&lt;/span&gt;× Na vattabbaṃ—  “maggasamaṅgissa rūpaṃ maggo”ti? Āmantā. Nanu sammāvācā sammākammanto sammāājīvo maggoti? Āmantā. Hañci sammāvācā sammākammanto sammāājīvo maggo, tena vata re vattabbe—  “maggasamaṅgissa rūpaṃ maggo”ti. &lt;/div&gt;&lt;/div&gt;&lt;div class="CENTER" id="p_32Kv_1945"&gt;&lt;span class="pN"&gt;1945&lt;/span&gt;Rūpaṃ maggotikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270225" title="Go to previous page"&gt;&amp;lt;&amp;lt; 2.5.1 Nirodhakathā&lt;/a&gt;&lt;a href="javascript:void(0)" onclick="upP()" id="upL" name="268004" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270227" title="Go to next page"&gt;2.5.3 Pañcaviññāṇasamaṅgissamaggakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
