<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/5"&gt;5 Kūṭadantasutta&lt;/a&gt; » &lt;a href="/tipitaka/6D/5/5.4"&gt;5.4 Mahāvijitarājayaññakathā&lt;/a&gt;&lt;/div&gt;&lt;div class="i"&gt;5.4.3 Catuparikkhāra&lt;/div&gt;&lt;div class=h&gt;Kūṭadantasutta&lt;/div&gt;&lt;div class=h&gt;Mahāvijitarājayaññakathā&lt;/div&gt;&lt;div class=h&gt;Catuparikkhāra&lt;/div&gt;&lt;div class="q" id="p_6D_552"&gt; &lt;div class="divNumber"&gt;341.&lt;/div&gt; &lt;div class="p"&gt;&lt;span class="pN"&gt;552&lt;/span&gt;Purohito brāhmaṇo catūhaṅgehi samannāgato, ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena; ajjhāyako mantadharo tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo lokāyatamahāpurisalakkhaṇesu anavayo; sīlavā vuddhasīlī vuddhasīlena samannāgato; paṇḍito viyatto medhāvī paṭhamo vā dutiyo vā sujaṃ paggaṇhantānaṃ. Purohito brāhmaṇo imehi catūhaṅgehi samannāgato. Iti imānipi cattāri aṅgāni tasseva yaññassa parikkhārā bhavanti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273510" title="Go to previous page"&gt;&amp;lt;&amp;lt; 5.4.2 Aṭṭhaparikkhāra&lt;/a&gt;&lt;a href="javascript:void(0)" onclick="upP()" id="upL" name="272287" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273512" title="Go to next page"&gt;5.4.4 Tissovidhā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
