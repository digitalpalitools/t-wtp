<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/5"&gt;5 Khuddakaaḍḍhapaṇṇāsaka&lt;/a&gt; » &lt;a href="/tipitaka/32Kv/5/5.1"&gt;5.1 Ekavīsatimavagga&lt;/a&gt;&lt;/div&gt;&lt;div class="i"&gt;5.1.8 Kammakathā&lt;/div&gt;&lt;div class=h&gt;Khuddakaaḍḍhapaṇṇāsaka&lt;/div&gt;&lt;div class=h&gt;Ekavīsatimavagga&lt;/div&gt;&lt;div class=h&gt;Kammakathā&lt;/div&gt;&lt;div class="q" id="p_32Kv_2729"&gt; &lt;div class="divNumber"&gt;889.&lt;/div&gt; &lt;div class="p"&gt;&lt;span class="pN"&gt;2729&lt;/span&gt;๐ Sabbe kammā niyatāti? Āmantā. Micchattaniyatāti? Na hevaṃ vattabbe…pe…  sammattaniyatāti? Na hevaṃ vattabbe…pe…  natthi aniyato rāsīti? Na hevaṃ vattabbe…pe…  nanu atthi aniyato rāsīti? Āmantā. Hañci atthi aniyato rāsi, no ca vata re vattabbe—  “sabbe kammā niyatā”ti. &lt;/div&gt;&lt;/div&gt;&lt;div class="q" id="p_32Kv_2730"&gt; &lt;div class="p"&gt;&lt;span class="pN"&gt;2730&lt;/span&gt;๐ Sabbe kammā niyatāti? Āmantā. Nanu tayo rāsī vuttā bhagavatā—  “micchattaniyato rāsi, sammattaniyato rāsi, aniyato rāsī”ti? Āmantā. Hañci tayo rāsī vuttā bhagavatā—  “micchattaniyato rāsi, sammattaniyato rāsi, aniyato rāsi”, no ca vata re vattabbe—  “sabbe kammā niyatā”ti. &lt;/div&gt;&lt;/div&gt;&lt;div class="q" id="p_32Kv_2731"&gt; &lt;div class="divNumber"&gt;890.&lt;/div&gt; &lt;div class="p"&gt;&lt;span class="pN"&gt;2731&lt;/span&gt;๐ Diṭṭhadhammavedanīyaṃ kammaṃ diṭṭhadhammavedanīyaṭṭhena niyatanti? Āmantā. Micchattaniyatanti? Na hevaṃ vattabbe…pe…  sammattaniyatanti? Na hevaṃ vattabbe…pe… . Upapajjavedanīyaṃ kammaṃ…pe…  aparāpariyavedanīyaṃ kammaṃ aparāpariyavedanīyaṭṭhena niyatanti? Āmantā. Micchattaniyatanti? Na hevaṃ vattabbe…pe…  sammattaniyatanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2732"&gt; &lt;div class="divNumber"&gt;891.&lt;/div&gt; &lt;div class="p"&gt;&lt;span class="pN"&gt;2732&lt;/span&gt;× Na vattabbaṃ—  diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ, upapajjavedanīyaṃ kammaṃ…pe…  aparāpariyavedanīyaṃ kammaṃ aparāpariyavedanīyaṭṭhena niyatanti? Āmantā. Diṭṭhadhammavedanīyaṃ kammaṃ upapajjavedanīyaṃ hoti, aparāpariyavedanīyaṃ hoti…pe…  upapajjavedanīyaṃ kammaṃ diṭṭhadhammavedanīyaṃ hoti, aparāpariyavedanīyaṃ hoti…pe…  aparāpariyavedanīyaṃ kammaṃ diṭṭhadhammavedanīyaṃ hoti, upapajjavedanīyaṃ hotīti? Na hevaṃ vattabbe. Tena hi diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ, upapajjavedanīyaṃ kammaṃ…pe…  aparāpariyavedanīyaṃ kammaṃ aparāpariyavedanīyaṭṭhena niyatanti. &lt;/div&gt;&lt;/div&gt;&lt;div class="CENTER" id="p_32Kv_2733"&gt;&lt;span class="pN"&gt;2733&lt;/span&gt;Kammakathā niṭṭhitā.&lt;br /&gt; Ekavīsatimo vaggo.&lt;/div&gt;&lt;div class="SUMMARY" id="p_32Kv_2734"&gt;&lt;span class="pN"&gt;2734&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2735"&gt; &lt;div class="p"&gt;&lt;span class="pN"&gt;2735&lt;/span&gt;Sāsanaṃ navaṃ kataṃ atthi koci tathāgatassa sāsanaṃ navaṃ karoti labbhā tathāgatassa sāsanaṃ puna navaṃ kātuṃ, puthujjano tedhātukehi kammehi avivitto, atthi kiñci saṃyojanaṃ appahāya arahattappatti, atthi adhippāyiddhi buddhānaṃ vā sāvakānaṃ vā, atthi buddhānaṃ buddhehi hīnātirekatā, sabbā disā buddhā tiṭṭhanti, sabbe dhammā niyatā, sabbe kammā niyatāti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270334" title="Go to previous page"&gt;&amp;lt;&amp;lt; 5.1.7 Dhammakathā&lt;/a&gt;&lt;a href="javascript:void(0)" onclick="upP()" id="upL" name="268015" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268016" title="Go to next page"&gt;5.2 Bāvīsatimavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
