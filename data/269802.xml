<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/7"&gt;7 Opammakathāpañha&lt;/a&gt; » &lt;a href="/tipitaka/28Mi/7/7.2"&gt;7.2 Samuddavagga&lt;/a&gt;&lt;/div&gt;&lt;div class="i"&gt;7.2.6 Nāvālagganakaṅgapañha&lt;/div&gt;&lt;div class=h&gt;Opammakathāpañha&lt;/div&gt;&lt;div class=h&gt;Samuddavagga&lt;/div&gt;&lt;div class=h&gt;Nāvālagganakaṅgapañha&lt;/div&gt;&lt;div class="q" id="p_28Mi_1730"&gt; &lt;div class="divNumber"&gt;240.&lt;/div&gt; &lt;div class="p"&gt;&lt;span class="pN"&gt;1730&lt;/span&gt;“Bhante nāgasena, ‘nāvālagganakassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, nāvālagganakaṃ bahuūmijālākulavikkhobhitasalilatale mahatimahāsamudde nāvaṃ laggeti ṭhapeti, na deti disāvidisaṃ harituṃ; evameva kho, mahārāja, yoginā yogāvacarena rāgadosamohūmijāle mahatimahāvitakkasampahāre cittaṃ laggetabbaṃ, na dātabbaṃ disāvidisaṃ harituṃ. Idaṃ, mahārāja, nāvālagganakassa paṭhamaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_1731"&gt; &lt;div class="p"&gt;&lt;span class="pN"&gt;1731&lt;/span&gt;Puna caparaṃ, mahārāja, nāvālagganakaṃ na plavati visīdati, hatthasatepi udake nāvaṃ laggeti ṭhānamupaneti; evameva kho, mahārāja, yoginā yogāvacarena lābhayasasakkāramānanavandanapūjanaapacitīsu lābhaggayasaggepi na plavitabbaṃ, sarīrayāpanamattake yeva cittaṃ ṭhapetabbaṃ. Idaṃ, mahārāja, nāvālagganakassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—  &lt;/div&gt;&lt;/div&gt;&lt;div class="q" id="p_28Mi_1732"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1732&lt;/div&gt; &lt;div class="G"&gt;‘Yathā samudde lagganakaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;na plavati visīdati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tatheva lābhasakkāre,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mā plavatha visīdathā’”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_28Mi_1733"&gt;&lt;span class="pN"&gt;1733&lt;/span&gt;Nāvālagganakaṅgapañho chaṭṭho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269801" title="Go to previous page"&gt;&amp;lt;&amp;lt; 7.2.5 Nāvaṅgapañha&lt;/a&gt;&lt;a href="javascript:void(0)" onclick="upP()" id="upL" name="267885" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269803" title="Go to next page"&gt;7.2.7 Kūpaṅgapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
