<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y6"&gt;34Y6 Saṅkhārayamakapāḷi&lt;/a&gt; » &lt;a href="/tipitaka/34Y6/2"&gt;2 Pavattivāra&lt;/a&gt; » &lt;a href="/tipitaka/34Y6/2/2.1"&gt;2.1 Uppādavāra&lt;/a&gt; » &lt;a href="/tipitaka/34Y6/2/2.1/2.1.3"&gt;2.1.3 Anāgatavāra&lt;/a&gt;&lt;/div&gt;&lt;div class="i"&gt;2.1.3.1 Anulomapuggala&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādavāra&lt;/div&gt;&lt;div class=h&gt;Anāgatavāra&lt;/div&gt;&lt;div class=h&gt;Anulomapuggala&lt;/div&gt;&lt;div class="q" id="p_34Y6_206"&gt; &lt;div class="divNumber"&gt;39.&lt;/div&gt; &lt;div class="p"&gt;&lt;span class="pN"&gt;206&lt;/span&gt;»  Yassa kāyasaṅkhāro uppajjissati tassa vacīsaṅkhāro uppajjissatīti? Āmantā. &lt;/div&gt;&lt;/div&gt;&lt;div class="q" id="p_34Y6_207"&gt; &lt;div class="p"&gt;&lt;span class="pN"&gt;207&lt;/span&gt;«  Yassa vā pana vacīsaṅkhāro uppajjissati tassa kāyasaṅkhāro uppajjissatīti? &lt;/div&gt;&lt;/div&gt;&lt;div class="q" id="p_34Y6_208"&gt; &lt;div class="p"&gt;&lt;span class="pN"&gt;208&lt;/span&gt;Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ vacīsaṅkhāro uppajjissati, no ca tesaṃ kāyasaṅkhāro uppajjissati. Itaresaṃ tesaṃ vacīsaṅkhāro ca uppajjissati kāyasaṅkhāro ca uppajjissati. &lt;/div&gt;&lt;/div&gt;&lt;div class="q" id="p_34Y6_209"&gt; &lt;div class="p"&gt;&lt;span class="pN"&gt;209&lt;/span&gt;»  Yassa kāyasaṅkhāro uppajjissati tassa cittasaṅkhāro uppajjissatīti? Āmantā. &lt;/div&gt;&lt;/div&gt;&lt;div class="q" id="p_34Y6_210"&gt; &lt;div class="p"&gt;&lt;span class="pN"&gt;210&lt;/span&gt;«  Yassa vā pana cittasaṅkhāro uppajjissati tassa kāyasaṅkhāro uppajjissatīti? &lt;/div&gt;&lt;/div&gt;&lt;div class="q" id="p_34Y6_211"&gt; &lt;div class="p"&gt;&lt;span class="pN"&gt;211&lt;/span&gt;Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ cittasaṅkhāro uppajjissati, no ca tesaṃ kāyasaṅkhāro uppajjissati. Itaresaṃ tesaṃ cittasaṅkhāro ca uppajjissati kāyasaṅkhāro ca uppajjissati. &lt;/div&gt;&lt;/div&gt;&lt;div class="q" id="p_34Y6_212"&gt; &lt;div class="divNumber"&gt;40.&lt;/div&gt; &lt;div class="p"&gt;&lt;span class="pN"&gt;212&lt;/span&gt;»  Yassa vacīsaṅkhāro uppajjissati tassa cittasaṅkhāro uppajjissatīti? Āmantā. &lt;/div&gt;&lt;/div&gt;&lt;div class="q" id="p_34Y6_213"&gt; &lt;div class="p"&gt;&lt;span class="pN"&gt;213&lt;/span&gt;«  Yassa vā pana cittasaṅkhāro uppajjissati tassa vacīsaṅkhāro uppajjissatīti? &lt;/div&gt;&lt;/div&gt;&lt;div class="q" id="p_34Y6_214"&gt; &lt;div class="p"&gt;&lt;span class="pN"&gt;214&lt;/span&gt;Yassa cittassa anantarā avitakkaavicāraṃ pacchimacittaṃ uppajjissati tesaṃ cittasaṅkhāro uppajjissati, no ca tesaṃ vacīsaṅkhāro uppajjissati. Itaresaṃ tesaṃ cittasaṅkhāro ca uppajjissati vacīsaṅkhāro ca uppajjissati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258794" title="Go to previous page"&gt;&amp;lt;&amp;lt; 2.1.3 Anāgatavāra&lt;/a&gt;&lt;a href="javascript:void(0)" onclick="upP()" id="upL" name="258794" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260127" title="Go to next page"&gt;2.1.3.2 Anulomaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
