<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/2"&gt;2 Uposathakkhandhaka&lt;/a&gt;&lt;/div&gt;&lt;div class="i"&gt;2.33 Sīmokkantikapeyyāla&lt;/div&gt;&lt;div class=h&gt;Uposathakkhandhaka&lt;/div&gt;&lt;div class=h&gt;Sīmokkantikapeyyāla&lt;/div&gt;&lt;div class="q" id="p_3V_774"&gt; &lt;div class="divNumber"&gt;177.&lt;/div&gt; &lt;div class="p"&gt;&lt;span class="pN"&gt;774&lt;/span&gt;Idha pana, bhikkhave, aññatarasmiṃ āvāse tadahuposathe sambahulā āvāsikā bhikkhū sannipatanti cattāro vā atirekā vā. Te na jānanti—  ‘aññe āvāsikā bhikkhū antosīmaṃ okkamantī’ti…pe…  te na jānanti—  ‘aññe āvāsikā bhikkhū antosīmaṃ okkantā’ti…pe…  te na passanti aññe āvāsike bhikkhū antosīmaṃ okkamante…pe…  te na passanti aññe āvāsike bhikkhū antosīmaṃ okkante…pe…  te na suṇanti—  ‘aññe āvāsikā bhikkhū antosīmaṃ okkamantī’ti…pe…  te na suṇanti—  ‘aññe āvāsikā bhikkhū antosīmaṃ okkantā’ti…pe… . &lt;/div&gt;&lt;/div&gt;&lt;div class="q" id="p_3V_775"&gt; &lt;div class="p"&gt;&lt;span class="pN"&gt;775&lt;/span&gt;Āvāsikena āvāsikā ekasatapañcasattati tikanayato, āvāsikena āgantukā, āgantukena āvāsikā, āgantukena āgantukā peyyālamukhena satta tikasatāni honti. &lt;/div&gt;&lt;/div&gt;&lt;div class="q" id="p_3V_776"&gt; &lt;div class="divNumber"&gt;178.&lt;/div&gt; &lt;div class="p"&gt;&lt;span class="pN"&gt;776&lt;/span&gt;Idha pana, bhikkhave, āvāsikānaṃ bhikkhūnaṃ cātuddaso hoti, āgantukānaṃ pannaraso. Sace āvāsikā bahutarā honti, āgantukehi āvāsikānaṃ anuvattitabbaṃ. Sace samasamā honti, āgantukehi āvāsikānaṃ anuvattitabbaṃ. Sace āgantukā bahutarā honti, āvāsikehi āgantukānaṃ anuvattitabbaṃ. &lt;/div&gt;&lt;/div&gt;&lt;div class="q" id="p_3V_777"&gt; &lt;div class="p"&gt;&lt;span class="pN"&gt;777&lt;/span&gt;Idha pana, bhikkhave, āvāsikānaṃ bhikkhūnaṃ pannaraso hoti, āgantukānaṃ cātuddaso. Sace āvāsikā bahutarā honti, āgantukehi āvāsikānaṃ anuvattitabbaṃ. Sace samasamā honti, āgantukehi āvāsikānaṃ anuvattitabbaṃ. Sace āgantukā bahutarā honti, āvāsikehi āgantukānaṃ anuvattitabbaṃ. &lt;/div&gt;&lt;/div&gt;&lt;div class="q" id="p_3V_778"&gt; &lt;div class="p"&gt;&lt;span class="pN"&gt;778&lt;/span&gt;Idha pana, bhikkhave, āvāsikānaṃ bhikkhūnaṃ pāṭipado hoti, āgantukānaṃ pannaraso. Sace āvāsikā bahutarā honti, āvāsikehi āgantukānaṃ nākāmā dātabbā sāmaggī. Āgantukehi nissīmaṃ gantvā uposatho kātabbo. Sace samasamā honti, āvāsikehi āgantukānaṃ nākāmā dātabbā sāmaggī. Āgantukehi nissīmaṃ gantvā uposatho kātabbo. Sace āgantukā bahutarā honti, āvāsikehi āgantukānaṃ sāmaggī vā dātabbā nissīmaṃ vā gantabbaṃ. &lt;/div&gt;&lt;/div&gt;&lt;div class="q" id="p_3V_779"&gt; &lt;div class="p"&gt;&lt;span class="pN"&gt;779&lt;/span&gt;Idha pana, bhikkhave, āvāsikānaṃ bhikkhūnaṃ pannaraso hoti, āgantukānaṃ pāṭipado. Sace āvāsikā bahutarā honti, āgantukehi āvāsikānaṃ sāmaggī vā dātabbā nissīmaṃ vā gantabbaṃ. Sace samasamā honti, āgantukehi āvāsikānaṃ sāmaggī vā dātabbā nissīmaṃ vā gantabbaṃ. Sace āgantukā bahutarā honti, āgantukehi āvāsikānaṃ nākāmā dātabbā sāmaggī. Āvāsikehi nissīmaṃ gantvā uposatho kātabbo. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271909" title="Go to previous page"&gt;&amp;lt;&amp;lt; 2.32 Bhedapurekkhārapannarasaka&lt;/a&gt;&lt;a href="javascript:void(0)" onclick="upP()" id="upL" name="271604" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271911" title="Go to next page"&gt;2.34 Liṅgādidassana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
