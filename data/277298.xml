<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/9"&gt;9 Asaṅkhatasaṃyutta&lt;/a&gt; » &lt;a href="/tipitaka/13S4/9/9.2"&gt;9.2 Dutiyavagga&lt;/a&gt; » &lt;a href="/tipitaka/13S4/9/9.2/9.2.1"&gt;9.2.1 Asaṅkhatasutta&lt;/a&gt;&lt;/div&gt;&lt;div class="i"&gt;9.2.1.1 Samatha&lt;/div&gt;&lt;div class=h&gt;Asaṅkhatasaṃyutta&lt;/div&gt;&lt;div class=h&gt;Dutiyavagga&lt;/div&gt;&lt;div class=h&gt;Asaṅkhatasutta&lt;/div&gt;&lt;div class=h&gt;Samatha&lt;/div&gt;&lt;div class="q" id="p_13S4_1696"&gt; &lt;div class="divNumber"&gt;377.&lt;/div&gt; &lt;div class="p"&gt;&lt;span class="pN"&gt;1696&lt;/span&gt;“Asaṅkhatañca vo, bhikkhave, desessāmi asaṅkhatagāmiñca maggaṃ. Taṃ suṇātha. Katamañca, bhikkhave, asaṅkhataṃ? Yo, bhikkhave, rāgakkhayo dosakkhayo mohakkhayo—  idaṃ vuccati, bhikkhave, asaṅkhataṃ. Katamo ca, bhikkhave, asaṅkhatagāmimaggo? Samatho. Ayaṃ vuccati, bhikkhave, asaṅkhatagāmimaggo. Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanīti. (1.1) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274472" title="Go to previous page"&gt;&amp;lt;&amp;lt; 9.2.1 Asaṅkhatasutta&lt;/a&gt;&lt;a href="javascript:void(0)" onclick="upP()" id="upL" name="274472" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277299" title="Go to next page"&gt;9.2.1.2 Vipassanā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
