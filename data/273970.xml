<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/2"&gt;2 Abhisamayasaṃyutta&lt;/a&gt; » &lt;a href="/tipitaka/12S2/2/2.1"&gt;2.1 Abhisamayavagga&lt;/a&gt;&lt;/div&gt;&lt;div class="i"&gt;2.1.11 Tatiyapabbatasutta&lt;/div&gt;&lt;div class=h&gt;Abhisamayasaṃyutta&lt;/div&gt;&lt;div class=h&gt;Abhisamayavagga&lt;/div&gt;&lt;div class=h&gt;Tatiyapabbatasutta&lt;/div&gt;&lt;div class="q" id="p_12S2_636"&gt; &lt;div class="divNumber"&gt;84.&lt;/div&gt; &lt;div class="p"&gt;&lt;span class="pN"&gt;636&lt;/span&gt;Sāvatthiyaṃ viharati. “Seyyathāpi, bhikkhave, puriso sinerussa pabbatarājassa satta muggamattiyo pāsāṇasakkharā upanikkhipeyya. Taṃ kiṃ maññatha, bhikkhave, katamaṃ nu kho bahutaraṃ, yā vā satta muggamattiyo pāsāṇasakkharā upanikkhittā yo vā sineru pabbatarājā”ti? &lt;/div&gt;&lt;/div&gt;&lt;div class="q" id="p_12S2_637"&gt; &lt;div class="p"&gt;&lt;span class="pN"&gt;637&lt;/span&gt;“Etadeva, bhante, bahutaraṃ yadidaṃ sineru pabbatarājā; appamattikā satta muggamattiyo pāsāṇasakkharā upanikkhittā. Neva satimaṃ kalaṃ upenti na sahassimaṃ kalaṃ upenti na satasahassimaṃ kalaṃ upenti sineruṃ pabbatarājānaṃ upanidhāya satta muggamattiyo pāsāṇasakkharā upanikkhittā”ti. &lt;/div&gt;&lt;/div&gt;&lt;div class="q" id="p_12S2_638"&gt; &lt;div class="p"&gt;&lt;span class="pN"&gt;638&lt;/span&gt;“Evameva kho, bhikkhave, ariyasāvakassa diṭṭhisampannassa puggalassa adhigamaṃ upanidhāya aññatitthiyasamaṇabrāhmaṇaparibbājakānaṃ adhigamo neva satimaṃ kalaṃ upeti na sahassimaṃ kalaṃ upeti na satasahassimaṃ kalaṃ upeti. Evaṃ mahādhigamo, bhikkhave, diṭṭhisampanno puggalo, evaṃ mahābhiñño”ti. &lt;/div&gt;&lt;/div&gt;&lt;div class="CENTER" id="p_12S2_639"&gt;&lt;span class="pN"&gt;639&lt;/span&gt;Ekādasamaṃ.&lt;/div&gt;&lt;div class="ENDH3" id="p_12S2_640"&gt;&lt;span class="pN"&gt;640&lt;/span&gt;Abhisamayasaṃyuttaṃ samattaṃ.&lt;/div&gt;&lt;div class="SUMMARY" id="p_12S2_641"&gt;&lt;span class="pN"&gt;641&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_12S2_642"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;642&lt;/div&gt; &lt;div class="G"&gt;Nakhasikhā pokkharaṇī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sambhejjaudake ca dve;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dve pathavī dve samuddā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tayo ca pabbatūpamāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273969" title="Go to previous page"&gt;&amp;lt;&amp;lt; 2.1.10 Dutiyapabbatasutta&lt;/a&gt;&lt;a href="javascript:void(0)" onclick="upP()" id="upL" name="272724" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271708" title="Go to next page"&gt;3 Dhātusaṃyutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
