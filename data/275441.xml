<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A3"&gt;15A3 Tikanipātapāḷi&lt;/a&gt; » &lt;a href="/tipitaka/15A3/2"&gt;2 Dutiyapaṇṇāsaka&lt;/a&gt; » &lt;a href="/tipitaka/15A3/2/2.3"&gt;2.3 Ānandavagga&lt;/a&gt;&lt;/div&gt;&lt;div class="i"&gt;2.3.7 Dutiyabhavasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Ānandavagga&lt;/div&gt;&lt;div class=h&gt;Dutiyabhavasutta&lt;/div&gt;&lt;div class="q" id="p_15A3_695"&gt; &lt;div class="divNumber"&gt;78.&lt;/div&gt; &lt;div class="p"&gt;&lt;span class="pN"&gt;695&lt;/span&gt;Atha kho āyasmā ānando yena bhagavā tenupasaṅkami…pe…  āyasmā ānando bhagavantaṃ etadavoca—  “bhavo, bhavoti, bhante, vuccati. Kittāvatā nu kho, bhante, bhavo hotī”ti? &lt;/div&gt;&lt;/div&gt;&lt;div class="q" id="p_15A3_696"&gt; &lt;div class="p"&gt;&lt;span class="pN"&gt;696&lt;/span&gt;“Kāmadhātuvepakkañca, ānanda, kammaṃ nābhavissa, api nu kho kāmabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti. &lt;/div&gt;&lt;/div&gt;&lt;div class="q" id="p_15A3_697"&gt; &lt;div class="p"&gt;&lt;span class="pN"&gt;697&lt;/span&gt;Rūpadhātuvepakkañca, ānanda, kammaṃ nābhavissa, api nu kho rūpabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti. &lt;/div&gt;&lt;/div&gt;&lt;div class="q" id="p_15A3_698"&gt; &lt;div class="p"&gt;&lt;span class="pN"&gt;698&lt;/span&gt;Arūpadhātuvepakkañca, ānanda, kammaṃ nābhavissa, api nu kho arūpabhavo paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā cetanā patiṭṭhitā patthanā patiṭṭhitā evaṃ āyatiṃ punabbhavābhinibbatti hoti. Evaṃ kho, ānanda, bhavo hotī”ti. &lt;/div&gt;&lt;/div&gt;&lt;div class="CENTER" id="p_15A3_699"&gt;&lt;span class="pN"&gt;699&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275440" title="Go to previous page"&gt;&amp;lt;&amp;lt; 2.3.6 Paṭhamabhavasutta&lt;/a&gt;&lt;a href="javascript:void(0)" onclick="upP()" id="upL" name="273101" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275442" title="Go to next page"&gt;2.3.8 Sīlabbatasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
