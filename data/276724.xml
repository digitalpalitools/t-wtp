<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.9"&gt;2.4.9 Chattupāhanavagga&lt;/a&gt;&lt;/div&gt;&lt;div class="i"&gt;2.4.9.5 Gandhavaṇṇakasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Chattupāhanavagga&lt;/div&gt;&lt;div class=h&gt;Gandhavaṇṇakasikkhāpada&lt;/div&gt;&lt;div class="q" id="p_2V_3469"&gt; &lt;div class="divNumber"&gt;1198.&lt;/div&gt; &lt;div class="p"&gt;&lt;span class="pN"&gt;3469&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo gandhavaṇṇakena nahāyanti. Manussā ujjhāyanti khiyyanti vipācenti—  “kathañhi nāma bhikkhuniyo gandhavaṇṇakena nahāyissanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_3470"&gt; &lt;div class="p"&gt;&lt;span class="pN"&gt;3470&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo gandhavaṇṇakena nahāyissantī”ti…pe…  “saccaṃ kira, bhikkhave, chabbaggiyā bhikkhuniyo gandhavaṇṇakena nahāyantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo gandhavaṇṇakena nahāyissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3471"&gt; &lt;div class="divNumber"&gt;1199.&lt;/div&gt; &lt;div class="p"&gt;&lt;span class="pN"&gt;3471&lt;/span&gt;&lt;span class="bold"&gt;“Yā pana bhikkhunī gandhavaṇṇakena nahāyeyya, pācittiyan”&lt;/span&gt;ti. (&lt;span class="italic"&gt;88&lt;/span&gt;:&lt;span class="bold"&gt;143&lt;/span&gt;) &lt;/div&gt;&lt;/div&gt;&lt;div class="q" id="p_2V_3472"&gt; &lt;div class="divNumber"&gt;1200.&lt;/div&gt; &lt;div class="p"&gt;&lt;span class="pN"&gt;3472&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3473"&gt; &lt;div class="p"&gt;&lt;span class="pN"&gt;3473&lt;/span&gt;&lt;span class="bold"&gt;Gandho&lt;/span&gt; nāma yo koci gandho. &lt;span class="bold"&gt;Vaṇṇakaṃ&lt;/span&gt; nāma yaṃ kiñci vaṇṇakaṃ. &lt;span class="bold"&gt;Nahāyeyyā&lt;/span&gt;ti nahāyati. Payoge dukkaṭaṃ, nahānapariyosāne āpatti pācittiyassa. &lt;/div&gt;&lt;/div&gt;&lt;div class="q" id="p_2V_3474"&gt; &lt;div class="divNumber"&gt;1201.&lt;/div&gt; &lt;div class="p"&gt;&lt;span class="pN"&gt;3474&lt;/span&gt;Anāpatti—  ābādhappaccayā, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3475"&gt;&lt;span class="pN"&gt;3475&lt;/span&gt;Pañcamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276723" title="Go to previous page"&gt;&amp;lt;&amp;lt; 2.4.9.4 Itthālaṅkārasikkhāpada&lt;/a&gt;&lt;a href="javascript:void(0)" onclick="upP()" id="upL" name="273293" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276725" title="Go to next page"&gt;2.4.9.6 Vāsitakasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
