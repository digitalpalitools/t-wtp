<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/5"&gt;5 Pañcamapaṇṇāsaka&lt;/a&gt; » &lt;a href="/tipitaka/15A4/5/5.6"&gt;5.6 Abhiññāvagga&lt;/a&gt;&lt;/div&gt;&lt;div class="i"&gt;5.6.2 Pariyesanāsutta&lt;/div&gt;&lt;div class=h&gt;Pañcamapaṇṇāsaka&lt;/div&gt;&lt;div class=h&gt;Abhiññāvagga&lt;/div&gt;&lt;div class=h&gt;Pariyesanāsutta&lt;/div&gt;&lt;div class="q" id="p_15A4_1528"&gt; &lt;div class="divNumber"&gt;255.&lt;/div&gt; &lt;div class="p"&gt;&lt;span class="pN"&gt;1528&lt;/span&gt;“Catasso imā, bhikkhave, anariyapariyesanā. Katamā catasso? Idha, bhikkhave, ekacco attanā jarādhammo samāno jarādhammaṃyeva pariyesati; attanā byādhidhammo samāno byādhidhammaṃyeva pariyesati; attanā maraṇadhammo samāno maraṇadhammaṃyeva pariyesati; attanā saṃkilesadhammo samāno saṃkilesadhammaṃyeva pariyesati. Imā kho, bhikkhave, catasso anariyapariyesanā. &lt;/div&gt;&lt;/div&gt;&lt;div class="q" id="p_15A4_1529"&gt; &lt;div class="p"&gt;&lt;span class="pN"&gt;1529&lt;/span&gt;Catasso imā, bhikkhave, ariyapariyesanā. Katamā catasso? Idha, bhikkhave, ekacco attanā jarādhammo samāno jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ pariyesati; attanā byādhidhammo samāno byādhidhamme ādīnavaṃ viditvā abyādhiṃ anuttaraṃ yogakkhemaṃ nibbānaṃ pariyesati; attanā maraṇadhammo samāno maraṇadhamme ādīnavaṃ viditvā amataṃ anuttaraṃ yogakkhemaṃ nibbānaṃ pariyesati; attanā saṃkilesadhammo samāno saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ nibbānaṃ pariyesati. Imā kho, bhikkhave, catasso ariyapariyesanā”ti. &lt;/div&gt;&lt;/div&gt;&lt;div class="CENTER" id="p_15A4_1530"&gt;&lt;span class="pN"&gt;1530&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275776" title="Go to previous page"&gt;&amp;lt;&amp;lt; 5.6.1 Abhiññāsutta&lt;/a&gt;&lt;a href="javascript:void(0)" onclick="upP()" id="upL" name="273137" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275778" title="Go to next page"&gt;5.6.3 Saṅgahavatthusutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
