<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/1"&gt;1 Nidānasaṃyutta&lt;/a&gt; » &lt;a href="/tipitaka/12S2/1/1.5"&gt;1.5 Gahapativagga&lt;/a&gt;&lt;/div&gt;&lt;div class="i"&gt;1.5.8 Lokāyatikasutta&lt;/div&gt;&lt;div class=h&gt;Nidānasaṃyutta&lt;/div&gt;&lt;div class=h&gt;Gahapativagga&lt;/div&gt;&lt;div class=h&gt;Lokāyatikasutta&lt;/div&gt;&lt;div class="q" id="p_12S2_342"&gt; &lt;div class="divNumber"&gt;48.&lt;/div&gt; &lt;div class="p"&gt;&lt;span class="pN"&gt;342&lt;/span&gt;Sāvatthiyaṃ viharati. Atha kho lokāyatiko brāhmaṇo yena bhagavā…pe…  ekamantaṃ nisinno kho lokāyatiko brāhmaṇo bhagavantaṃ etadavoca—  &lt;/div&gt;&lt;/div&gt;&lt;div class="q" id="p_12S2_343"&gt; &lt;div class="p"&gt;&lt;span class="pN"&gt;343&lt;/span&gt;“Kiṃ nu kho, bho gotama, sabbamatthī”ti? “‘Sabbamatthī’ti kho, brāhmaṇa, jeṭṭhametaṃ lokāyataṃ”. &lt;/div&gt;&lt;/div&gt;&lt;div class="q" id="p_12S2_344"&gt; &lt;div class="p"&gt;&lt;span class="pN"&gt;344&lt;/span&gt;“Kiṃ pana, bho gotama, sabbaṃ natthī”ti? “‘Sabbaṃ natthī’ti kho, brāhmaṇa, dutiyametaṃ lokāyataṃ”. &lt;/div&gt;&lt;/div&gt;&lt;div class="q" id="p_12S2_345"&gt; &lt;div class="p"&gt;&lt;span class="pN"&gt;345&lt;/span&gt;“Kiṃ nu kho, bho gotama, sabbamekattan”ti? “‘Sabbamekattan’ti kho, brāhmaṇa, tatiyametaṃ lokāyataṃ”. &lt;/div&gt;&lt;/div&gt;&lt;div class="q" id="p_12S2_346"&gt; &lt;div class="p"&gt;&lt;span class="pN"&gt;346&lt;/span&gt;“Kiṃ pana, bho gotama, sabbaṃ puthuttan”ti? “‘Sabbaṃ puthuttan’ti kho, brāhmaṇa, catutthametaṃ lokāyataṃ. &lt;/div&gt;&lt;/div&gt;&lt;div class="q" id="p_12S2_347"&gt; &lt;div class="p"&gt;&lt;span class="pN"&gt;347&lt;/span&gt;Ete te, brāhmaṇa, ubho ante anupagamma majjhena tathāgato dhammaṃ deseti—  ‘avijjāpaccayā saṅkhārā; saṅkhārapaccayā viññāṇaṃ…pe…  evametassa kevalassa dukkhakkhandhassa samudayo hoti. Avijjāya tveva asesavirāganirodhā saṅkhāranirodho; saṅkhāranirodhā viññāṇanirodho…pe…  evametassa kevalassa dukkhakkhandhassa nirodho hotī’”ti. &lt;/div&gt;&lt;/div&gt;&lt;div class="q" id="p_12S2_348"&gt; &lt;div class="p"&gt;&lt;span class="pN"&gt;348&lt;/span&gt;Evaṃ vutte, lokāyatiko brāhmaṇo bhagavantaṃ etadavoca—  “abhikkantaṃ, bho gotama…pe…  ajjatagge pāṇupetaṃ saraṇaṃ gatan”ti. &lt;/div&gt;&lt;/div&gt;&lt;div class="CENTER" id="p_12S2_349"&gt;&lt;span class="pN"&gt;349&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273932" title="Go to previous page"&gt;&amp;lt;&amp;lt; 1.5.7 Jāṇussoṇisutta&lt;/a&gt;&lt;a href="javascript:void(0)" onclick="upP()" id="upL" name="272719" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273934" title="Go to next page"&gt;1.5.9 Ariyasāvakasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
