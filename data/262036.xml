<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/40P13"&gt;40P13 Dhammānulomapaccanīya (3), Tikapaṭṭhānapāḷi (1)&lt;/a&gt; » &lt;a href="/tipitaka/40P13/4"&gt;4 Upādinnattika&lt;/a&gt; » &lt;a href="/tipitaka/40P13/4/4.7"&gt;4.7 Pañhāvāra&lt;/a&gt; » &lt;a href="/tipitaka/40P13/4/4.7/Paccayacatukka"&gt; Paccayacatukka&lt;/a&gt;&lt;/div&gt;&lt;div class="i"&gt; Hetu-ārammaṇa&lt;/div&gt;&lt;div class=h&gt;Upādinnattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayacatukka&lt;/div&gt;&lt;div class=h&gt;Hetu-ārammaṇa&lt;/div&gt;&lt;div class="q" id="p_40P13_57"&gt; &lt;div class="divNumber"&gt;28.&lt;/div&gt; &lt;div class="p"&gt;&lt;span class="pN"&gt;57&lt;/span&gt;Upādinnupādāniyo dhammo naupādinnupādāniyassa dhammassa hetupaccayena paccayo. Upādinnupādāniyo dhammo naanupādinnupādāniyassa dhammassa hetupaccayena paccayo…pe… . &lt;/div&gt;&lt;/div&gt;&lt;div class="q" id="p_40P13_58"&gt; &lt;div class="divNumber"&gt;29.&lt;/div&gt; &lt;div class="p"&gt;&lt;span class="pN"&gt;58&lt;/span&gt;Upādinnupādāniyo dhammo naupādinnupādāniyassa dhammassa ārammaṇapaccayena paccayo. Upādinnupādāniyo dhammo naanupādinnupādāniyassa dhammassa ārammaṇapaccayena paccayo. Upādinnupādāniyo dhammo naanupādinnaanupādāniyassa dhammassa ārammaṇapaccayena paccayo. Upādinnupādāniyo dhammo naupādinnupādāniyassa ca naanupādinnaanupādāniyassa ca dhammassa ārammaṇapaccayena paccayo. Upādinnupādāniyo dhammo naanupādinnupādāniyassa ca naanupādinnaanupādāniyassa ca dhammassa ārammaṇapaccayena paccayo. (5) &lt;/div&gt;&lt;/div&gt;&lt;div class="q" id="p_40P13_59"&gt; &lt;div class="p"&gt;&lt;span class="pN"&gt;59&lt;/span&gt;Anupādinnupādāniyo dhammo naanupādinnupādāniyassa dhammassa ārammaṇapaccayena paccayo. Anupādinnupādāniyo dhammo naupādinnupādāniyassa dhammassa ārammaṇapaccayena paccayo. Anupādinnupādāniyo dhammo naanupādinnaanupādāniyassa dhammassa ārammaṇapaccayena paccayo. Anupādinnupādāniyo dhammo naupādinnupādāniyassa ca naanupādinnaanupādāniyassa ca dhammassa ārammaṇapaccayena paccayo. Anupādinnupādāniyo dhammo naanupādinnupādāniyassa ca naanupādinnaanupādāniyassa ca dhammassa ārammaṇapaccayena paccayo. (5) &lt;/div&gt;&lt;/div&gt;&lt;div class="q" id="p_40P13_60"&gt; &lt;div class="p"&gt;&lt;span class="pN"&gt;60&lt;/span&gt;Anupādinnaanupādāniyo dhammo naanupādinnaanupādāniyassa dhammassa ārammaṇapaccayena paccayo…pe…  pañca. (Saṃkhittaṃ.) &lt;/div&gt;&lt;/div&gt;&lt;div class="q" id="p_40P13_61"&gt; &lt;div class="divNumber"&gt;30.&lt;/div&gt; &lt;div class="p"&gt;&lt;span class="pN"&gt;61&lt;/span&gt;Hetuyā terasa, ārammaṇe pannarasa, adhipatiyā ekādasa, anantare soḷasa…pe…  sahajāte ekūnavīsa, aññamaññe nava, nissaye tevīsa, upanissaye aṭṭhārasa, purejāte soḷasa, pacchājāte pannarasa, āsevane pañca, kamme pannarasa, vipāke dasa, āhāre vīsa, indriye jhāne magge terasa, sampayutte nava, vippayutte soḷasa…pe…  avigate chattiṃsa. (Pañhāvārampi vitthāretabbaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="259964" title="Go to previous page"&gt;&amp;lt;&amp;lt; Paccayacatukka&lt;/a&gt;&lt;a href="javascript:void(0)" onclick="upP()" id="upL" name="259964" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="257561" title="Go to next page"&gt;5 Saṃkiliṭṭhattika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
