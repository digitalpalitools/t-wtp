<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.2"&gt;1.2 Diṭṭhikathā&lt;/a&gt;&lt;/div&gt;&lt;div class="i"&gt;1.2.4 Sakkāyadiṭṭhiniddesa&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Diṭṭhikathā&lt;/div&gt;&lt;div class=h&gt;Sakkāyadiṭṭhiniddesa&lt;/div&gt;&lt;div class="q" id="p_26Ps_777"&gt; &lt;div class="divNumber"&gt;137.&lt;/div&gt; &lt;div class="p"&gt;&lt;span class="pN"&gt;777&lt;/span&gt;Sakkāyadiṭṭhiyā katamehi vīsatiyā ākārehi abhiniveso hoti? Idha assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ. Vedanaṃ…  saññaṃ…  saṅkhāre…  viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ. &lt;/div&gt;&lt;/div&gt;&lt;div class="q" id="p_26Ps_778"&gt; &lt;div class="p"&gt;&lt;span class="pN"&gt;778&lt;/span&gt;Kathaṃ &lt;span class="bold"&gt;rūpaṃ attato samanupassati?&lt;/span&gt; Idhekacco pathavīkasiṇaṃ…pe…  odātakasiṇaṃ attato samanupassati. “Yaṃ odātakasiṇaṃ, so ahaṃ; yo ahaṃ, taṃ odātakasiṇan”ti—  odātakasiṇañca attañca advayaṃ samanupassati. Seyyathāpi telappadīpassa jhāyato…pe…  evamevaṃ idhekacco odātakasiṇaṃ attato samanupassati. Abhinivesaparāmāso diṭṭhi…pe…  ayaṃ paṭhamā rūpavatthukā sakkāyadiṭṭhi. Sakkāyadiṭṭhi micchādiṭṭhi…pe…  imāni saññojanāni, na ca diṭṭhiyo. Evaṃ rūpaṃ attato samanupassati…pe…  sakkāyadiṭṭhiyā imehi vīsatiyā ākārehi abhiniveso hoti. &lt;/div&gt;&lt;/div&gt;&lt;div class="CENTER" id="p_26Ps_779"&gt;&lt;span class="pN"&gt;779&lt;/span&gt;Sakkāyadiṭṭhiniddeso catuttho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269523" title="Go to previous page"&gt;&amp;lt;&amp;lt; 1.2.3 Micchādiṭṭhiniddesa&lt;/a&gt;&lt;a href="javascript:void(0)" onclick="upP()" id="upL" name="267828" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269525" title="Go to next page"&gt;1.2.5 Sassatadiṭṭhiniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
