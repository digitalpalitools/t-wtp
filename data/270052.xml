<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/16"&gt;16 Ñāṇavibhaṅga&lt;/a&gt; » &lt;a href="/tipitaka/30Vbh/16/16.2"&gt;16.2 Niddesa&lt;/a&gt;&lt;/div&gt;&lt;div class="i"&gt;16.2.2 Dukaniddesa&lt;/div&gt;&lt;div class=h&gt;Ñāṇavibhaṅga&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Dukaniddesa&lt;/div&gt;&lt;div class="q" id="p_30Vbh_2415"&gt; &lt;div class="divNumber"&gt;767.&lt;/div&gt; &lt;div class="p"&gt;&lt;span class="pN"&gt;2415&lt;/span&gt;Tīsu bhūmīsu kusalābyākate paññā lokiyā paññā, catūsu maggesu catūsu phalesu paññā lokuttarā paññā. (1) &lt;/div&gt;&lt;/div&gt;&lt;div class="q" id="p_30Vbh_2416"&gt; &lt;div class="p"&gt;&lt;span class="pN"&gt;2416&lt;/span&gt;Sabbāva paññā kenaci viññeyyā, kenaci na viññeyyā. (2) &lt;/div&gt;&lt;/div&gt;&lt;div class="q" id="p_30Vbh_2417"&gt; &lt;div class="p"&gt;&lt;span class="pN"&gt;2417&lt;/span&gt;Tīsu bhūmīsu kusalābyākate paññā sāsavā paññā, catūsu maggesu catūsu phalesu paññā anāsavā paññā. (3) &lt;/div&gt;&lt;/div&gt;&lt;div class="q" id="p_30Vbh_2418"&gt; &lt;div class="p"&gt;&lt;span class="pN"&gt;2418&lt;/span&gt;Tīsu bhūmīsu kusalābyākate paññā āsavavippayuttā sāsavā paññā, catūsu maggesu catūsu phalesu paññā āsavavippayuttā anāsavā paññā. (4) &lt;/div&gt;&lt;/div&gt;&lt;div class="q" id="p_30Vbh_2419"&gt; &lt;div class="p"&gt;&lt;span class="pN"&gt;2419&lt;/span&gt;Tīsu bhūmīsu kusalābyākate paññā saṃyojaniyā paññā, catūsu maggesu catūsu phalesu paññā asaṃyojaniyā paññā. (5) &lt;/div&gt;&lt;/div&gt;&lt;div class="q" id="p_30Vbh_2420"&gt; &lt;div class="p"&gt;&lt;span class="pN"&gt;2420&lt;/span&gt;Tīsu bhūmīsu kusalābyākate paññā saṃyojanavippayuttā saṃyojaniyā paññā, catūsu maggesu catūsu phalesu paññā saṃyojanavippayuttā asaṃyojaniyā paññā. (6) &lt;/div&gt;&lt;/div&gt;&lt;div class="q" id="p_30Vbh_2421"&gt; &lt;div class="p"&gt;&lt;span class="pN"&gt;2421&lt;/span&gt;Tīsu bhūmīsu kusalābyākate paññā ganthaniyā paññā, catūsu maggesu catūsu phalesu paññā aganthaniyā paññā. (7) &lt;/div&gt;&lt;/div&gt;&lt;div class="q" id="p_30Vbh_2422"&gt; &lt;div class="p"&gt;&lt;span class="pN"&gt;2422&lt;/span&gt;Tīsu bhūmīsu kusalābyākate paññā ganthavippayuttā ganthaniyā paññā, catūsu maggesu catūsu phalesu paññā ganthavippayuttā aganthaniyā paññā. (8) &lt;/div&gt;&lt;/div&gt;&lt;div class="q" id="p_30Vbh_2423"&gt; &lt;div class="p"&gt;&lt;span class="pN"&gt;2423&lt;/span&gt;Tīsu bhūmīsu kusalābyākate paññā oghaniyā paññā, catūsu maggesu catūsu phalesu paññā anoghaniyā paññā. (9) &lt;/div&gt;&lt;/div&gt;&lt;div class="q" id="p_30Vbh_2424"&gt; &lt;div class="p"&gt;&lt;span class="pN"&gt;2424&lt;/span&gt;Tīsu bhūmīsu kusalābyākate paññā oghavippayuttā oghaniyā paññā, catūsu maggesu catūsu phalesu paññā oghavippayuttā anoghaniyā paññā. (10) &lt;/div&gt;&lt;/div&gt;&lt;div class="q" id="p_30Vbh_2425"&gt; &lt;div class="p"&gt;&lt;span class="pN"&gt;2425&lt;/span&gt;Tīsu bhūmīsu kusalābyākate paññā yoganiyā paññā, catūsu maggesu catūsu phalesu paññā ayoganiyā paññā. (11) &lt;/div&gt;&lt;/div&gt;&lt;div class="q" id="p_30Vbh_2426"&gt; &lt;div class="p"&gt;&lt;span class="pN"&gt;2426&lt;/span&gt;Tīsu bhūmīsu kusalābyākate paññā yogavippayuttā yoganiyā paññā, catūsu maggesu catūsu phalesu paññā yogavippayuttā ayoganiyā paññā. (12) &lt;/div&gt;&lt;/div&gt;&lt;div class="q" id="p_30Vbh_2427"&gt; &lt;div class="p"&gt;&lt;span class="pN"&gt;2427&lt;/span&gt;Tīsu bhūmīsu kusalābyākate paññā nīvaraṇiyā paññā, catūsu maggesu catūsu phalesu paññā anīvaraṇiyā paññā. (13) &lt;/div&gt;&lt;/div&gt;&lt;div class="q" id="p_30Vbh_2428"&gt; &lt;div class="p"&gt;&lt;span class="pN"&gt;2428&lt;/span&gt;Tīsu bhūmīsu kusalābyākate paññā nīvaraṇavippayuttā nīvaraṇiyā paññā, catūsu maggesu catūsu phalesu paññā nīvaraṇavippayuttā anīvaraṇiyā paññā. (14) &lt;/div&gt;&lt;/div&gt;&lt;div class="q" id="p_30Vbh_2429"&gt; &lt;div class="p"&gt;&lt;span class="pN"&gt;2429&lt;/span&gt;Tīsu bhūmīsu kusalābyākate paññā parāmaṭṭhā paññā, catūsu maggesu catūsu phalesu paññā aparāmaṭṭhā paññā. (15) &lt;/div&gt;&lt;/div&gt;&lt;div class="q" id="p_30Vbh_2430"&gt; &lt;div class="p"&gt;&lt;span class="pN"&gt;2430&lt;/span&gt;Tīsu bhūmīsu kusalābyākate paññā parāmāsavippayuttā parāmaṭṭhā paññā, catūsu maggesu catūsu phalesu paññā parāmāsavippayuttā aparāmaṭṭhā paññā. (16) &lt;/div&gt;&lt;/div&gt;&lt;div class="q" id="p_30Vbh_2431"&gt; &lt;div class="p"&gt;&lt;span class="pN"&gt;2431&lt;/span&gt;Tīsu bhūmīsu vipāke paññā upādinnā paññā, tīsu bhūmīsu kusale tīsu bhūmīsu kiriyābyākate catūsu maggesu catūsu phalesu paññā anupādinnā paññā. (17) &lt;/div&gt;&lt;/div&gt;&lt;div class="q" id="p_30Vbh_2432"&gt; &lt;div class="p"&gt;&lt;span class="pN"&gt;2432&lt;/span&gt;Tīsu bhūmīsu kusalābyākate paññā upādāniyā paññā, catūsu maggesu catūsu phalesu paññā anupādāniyā paññā. (18) &lt;/div&gt;&lt;/div&gt;&lt;div class="q" id="p_30Vbh_2433"&gt; &lt;div class="p"&gt;&lt;span class="pN"&gt;2433&lt;/span&gt;Tīsu bhūmīsu kusalābyākate paññā upādānavippayuttā upādāniyā paññā, catūsu maggesu catūsu phalesu paññā upādānavippayuttā anupādāniyā paññā. (19) &lt;/div&gt;&lt;/div&gt;&lt;div class="q" id="p_30Vbh_2434"&gt; &lt;div class="p"&gt;&lt;span class="pN"&gt;2434&lt;/span&gt;Tīsu bhūmīsu kusalābyākate paññā saṃkilesikā paññā, catūsu maggesu catūsu phalesu paññā asaṃkilesikā paññā. (20) &lt;/div&gt;&lt;/div&gt;&lt;div class="q" id="p_30Vbh_2435"&gt; &lt;div class="p"&gt;&lt;span class="pN"&gt;2435&lt;/span&gt;Tīsu bhūmīsu kusalābyākate paññā kilesavippayuttā saṃkilesikā paññā, catūsu maggesu catūsu phalesu paññā kilesavippayuttā asaṃkilesikā paññā. (21) &lt;/div&gt;&lt;/div&gt;&lt;div class="q" id="p_30Vbh_2436"&gt; &lt;div class="p"&gt;&lt;span class="pN"&gt;2436&lt;/span&gt;Vitakkasampayuttā paññā savitakkā paññā, vitakkavippayuttā paññā avitakkā paññā. (22) &lt;/div&gt;&lt;/div&gt;&lt;div class="q" id="p_30Vbh_2437"&gt; &lt;div class="p"&gt;&lt;span class="pN"&gt;2437&lt;/span&gt;Vicārasampayuttā paññā savicārā paññā, vicāravippayuttā paññā avicārā paññā. (23) &lt;/div&gt;&lt;/div&gt;&lt;div class="q" id="p_30Vbh_2438"&gt; &lt;div class="p"&gt;&lt;span class="pN"&gt;2438&lt;/span&gt;Pītisampayuttā paññā sappītikā paññā, pītivippayuttā paññā appītikā paññā. (24) &lt;/div&gt;&lt;/div&gt;&lt;div class="q" id="p_30Vbh_2439"&gt; &lt;div class="p"&gt;&lt;span class="pN"&gt;2439&lt;/span&gt;Pītisampayuttā paññā pītisahagatā paññā, pītivippayuttā paññā na pītisahagatā paññā. (25) &lt;/div&gt;&lt;/div&gt;&lt;div class="q" id="p_30Vbh_2440"&gt; &lt;div class="p"&gt;&lt;span class="pN"&gt;2440&lt;/span&gt;Sukhasampayuttā paññā sukhasahagatā paññā, sukhavippayuttā paññā na sukhasahagatā paññā. (26) &lt;/div&gt;&lt;/div&gt;&lt;div class="q" id="p_30Vbh_2441"&gt; &lt;div class="p"&gt;&lt;span class="pN"&gt;2441&lt;/span&gt;Upekkhāsampayuttā paññā upekkhāsahagatā paññā, upekkhāvippayuttā paññā na upekkhāsahagatā paññā. (27) &lt;/div&gt;&lt;/div&gt;&lt;div class="q" id="p_30Vbh_2442"&gt; &lt;div class="p"&gt;&lt;span class="pN"&gt;2442&lt;/span&gt;Kāmāvacarakusalābyākate paññā kāmāvacarā paññā, rūpāvacarā paññā arūpāvacarā paññā, apariyāpannā paññā na kāmāvacarā paññā. (28) &lt;/div&gt;&lt;/div&gt;&lt;div class="q" id="p_30Vbh_2443"&gt; &lt;div class="p"&gt;&lt;span class="pN"&gt;2443&lt;/span&gt;Rūpāvacarakusalābyākate paññā rūpāvacarā paññā, kāmāvacarā paññā arūpāvacarā paññā apariyāpannā paññā na rūpāvacarā paññā. (29) &lt;/div&gt;&lt;/div&gt;&lt;div class="q" id="p_30Vbh_2444"&gt; &lt;div class="p"&gt;&lt;span class="pN"&gt;2444&lt;/span&gt;Arūpāvacarakusalābyākate paññā arūpāvacarā paññā, kāmāvacarā paññā rūpāvacarā paññā apariyāpannā paññā na arūpāvacarā paññā. (30) &lt;/div&gt;&lt;/div&gt;&lt;div class="q" id="p_30Vbh_2445"&gt; &lt;div class="p"&gt;&lt;span class="pN"&gt;2445&lt;/span&gt;Tīsu bhūmīsu kusalābyākate paññā pariyāpannā paññā, catūsu maggesu catūsu phalesu paññā apariyāpannā paññā. (31) &lt;/div&gt;&lt;/div&gt;&lt;div class="q" id="p_30Vbh_2446"&gt; &lt;div class="p"&gt;&lt;span class="pN"&gt;2446&lt;/span&gt;Catūsu maggesu paññā niyyānikā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyyānikā paññā. (32) &lt;/div&gt;&lt;/div&gt;&lt;div class="q" id="p_30Vbh_2447"&gt; &lt;div class="p"&gt;&lt;span class="pN"&gt;2447&lt;/span&gt;Catūsu maggesu paññā niyatā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyatā paññā. (33) &lt;/div&gt;&lt;/div&gt;&lt;div class="q" id="p_30Vbh_2448"&gt; &lt;div class="p"&gt;&lt;span class="pN"&gt;2448&lt;/span&gt;Tīsu bhūmīsu kusalābyākate paññā sauttarā paññā, catūsu maggesu catūsu phalesu paññā anuttarā paññā. (34) &lt;/div&gt;&lt;/div&gt;&lt;div class="q" id="p_30Vbh_2449"&gt; &lt;div class="p"&gt;&lt;span class="pN"&gt;2449&lt;/span&gt;Tattha katamā atthajāpikā paññā? &lt;/div&gt;&lt;/div&gt;&lt;div class="q" id="p_30Vbh_2450"&gt; &lt;div class="p"&gt;&lt;span class="pN"&gt;2450&lt;/span&gt;Catūsu bhūmīsu kusale arahato abhiññaṃ uppādentassa samāpattiṃ uppādentassa kiriyābyākate paññā atthajāpikā paññā, catūsu bhūmīsu vipāke arahato uppannāya abhiññāya uppannāya samāpattiyā kiriyābyākate paññā jāpitatthā paññā. (35) &lt;/div&gt;&lt;/div&gt;&lt;div class="CENTER" id="p_30Vbh_2451"&gt;&lt;span class="pN"&gt;2451&lt;/span&gt;Evaṃ duvidhena ñāṇavatthu.&lt;br /&gt; Dukaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270051" title="Go to previous page"&gt;&amp;lt;&amp;lt; 16.2.1 Ekakaniddesa&lt;/a&gt;&lt;a href="javascript:void(0)" onclick="upP()" id="upL" name="267941" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270053" title="Go to next page"&gt;16.2.3 Tikaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
