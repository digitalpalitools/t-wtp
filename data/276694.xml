<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.6"&gt;2.4.6 Ārāmavagga&lt;/a&gt;&lt;/div&gt;&lt;div class="i"&gt;2.4.6.8 Ovādasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Ārāmavagga&lt;/div&gt;&lt;div class=h&gt;Ovādasikkhāpada&lt;/div&gt;&lt;div class="q" id="p_2V_3159"&gt; &lt;div class="divNumber"&gt;1054.&lt;/div&gt; &lt;div class="p"&gt;&lt;span class="pN"&gt;3159&lt;/span&gt;Tena samayena buddho bhagavā sakkesu viharati kapilavatthusmiṃ nigrodhārāme. Tena kho pana samayena chabbaggiyā bhikkhū bhikkhunupassayaṃ upasaṅkamitvā chabbaggiyā bhikkhuniyo ovadanti. Bhikkhuniyo chabbaggiyā bhikkhuniyo etadavocuṃ—  “ethāyye, ovādaṃ gamissāmā”ti. “Yampi mayaṃ, ayye, gaccheyyāma ovādassa kāraṇā, ayyā chabbaggiyā idheva āgantvā amhe ovadantī”ti. &lt;/div&gt;&lt;/div&gt;&lt;div class="q" id="p_2V_3160"&gt; &lt;div class="p"&gt;&lt;span class="pN"&gt;3160&lt;/span&gt;Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo ovādaṃ na gacchissantī”ti…pe…  “saccaṃ kira, bhikkhave, chabbaggiyā bhikkhuniyo ovādaṃ na gacchantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo ovādaṃ na gacchissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3161"&gt; &lt;div class="divNumber"&gt;1055.&lt;/div&gt; &lt;div class="p"&gt;&lt;span class="pN"&gt;3161&lt;/span&gt;&lt;span class="bold"&gt;“Yā pana bhikkhunī ovādāya vā saṃvāsāya vā na gaccheyya, pācittiyan”&lt;/span&gt;ti. (&lt;span class="italic"&gt;58&lt;/span&gt;:&lt;span class="bold"&gt;113&lt;/span&gt;) &lt;/div&gt;&lt;/div&gt;&lt;div class="q" id="p_2V_3162"&gt; &lt;div class="divNumber"&gt;1056.&lt;/div&gt; &lt;div class="p"&gt;&lt;span class="pN"&gt;3162&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3163"&gt; &lt;div class="p"&gt;&lt;span class="pN"&gt;3163&lt;/span&gt;&lt;span class="bold"&gt;Ovādo&lt;/span&gt; nāma aṭṭha garudhammā. &lt;/div&gt;&lt;/div&gt;&lt;div class="q" id="p_2V_3164"&gt; &lt;div class="p"&gt;&lt;span class="pN"&gt;3164&lt;/span&gt;&lt;span class="bold"&gt;Saṃvāso&lt;/span&gt; nāma ekakammaṃ ekuddeso samasikkhatā. Ovādāya vā saṃvāsāya vā na gacchissāmīti dhuraṃ nikkhittamatte āpatti pācittiyassa. &lt;/div&gt;&lt;/div&gt;&lt;div class="q" id="p_2V_3165"&gt; &lt;div class="divNumber"&gt;1057.&lt;/div&gt; &lt;div class="p"&gt;&lt;span class="pN"&gt;3165&lt;/span&gt;Anāpatti—  sati antarāye, pariyesitvā dutiyikaṃ bhikkhuniṃ na labhati, gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3166"&gt;&lt;span class="pN"&gt;3166&lt;/span&gt;Aṭṭhamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276693" title="Go to previous page"&gt;&amp;lt;&amp;lt; 2.4.6.7 Apavāraṇāsikkhāpada&lt;/a&gt;&lt;a href="javascript:void(0)" onclick="upP()" id="upL" name="273290" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276695" title="Go to next page"&gt;2.4.6.9 Ovādūpasaṅkamanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
