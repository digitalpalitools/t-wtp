<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S1"&gt;12S1 Sagāthāvaggasaṃyuttapāḷi&lt;/a&gt; » &lt;a href="/tipitaka/12S1/9"&gt;9 Vanasaṃyutta&lt;/a&gt; » &lt;a href="/tipitaka/12S1/9/9.1"&gt;9.1 Vanavagga&lt;/a&gt;&lt;/div&gt;&lt;div class="i"&gt;9.1.9 Vajjiputtasutta&lt;/div&gt;&lt;div class=h&gt;Vanasaṃyutta&lt;/div&gt;&lt;div class=h&gt;Vanavagga&lt;/div&gt;&lt;div class=h&gt;Vajjiputtasutta&lt;/div&gt;&lt;div class="q" id="p_12S1_1416"&gt; &lt;div class="divNumber"&gt;229.&lt;/div&gt; &lt;div class="p"&gt;&lt;span class="pN"&gt;1416&lt;/span&gt;Ekaṃ samayaṃ aññataro vajjiputtako bhikkhu vesāliyaṃ viharati aññatarasmiṃ vanasaṇḍe. Tena kho pana samayena vesāliyaṃ vajjiputtako sabbaratticāro hoti. Atha kho so bhikkhu vesāliyā tūriyatāḷitavāditanigghosasaddaṃ sutvā paridevamāno tāyaṃ velāyaṃ imaṃ gāthaṃ abhāsi—  &lt;/div&gt;&lt;/div&gt;&lt;div class="q" id="p_12S1_1417"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1417&lt;/div&gt; &lt;div class="G"&gt;“Ekakā mayaṃ araññe viharāma,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Apaviddhaṃva vanasmiṃ dārukaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etādisikāya rattiyā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ko su nāmamhehi pāpiyo”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_1418"&gt; &lt;div class="p"&gt;&lt;span class="pN"&gt;1418&lt;/span&gt;Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi—  &lt;/div&gt;&lt;/div&gt;&lt;div class="q" id="p_12S1_1419"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1419&lt;/div&gt; &lt;div class="G"&gt;“Ekakova tvaṃ araññe viharasi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Apaviddhaṃva vanasmiṃ dārukaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tassa te bahukā pihayanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nerayikā viya saggagāminan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_1420"&gt; &lt;div class="p"&gt;&lt;span class="pN"&gt;1420&lt;/span&gt;Atha kho so bhikkhu tāya devatāya saṃvejito saṃvegamāpādīti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273842" title="Go to previous page"&gt;&amp;lt;&amp;lt; 9.1.8 Kulagharaṇīsutta&lt;/a&gt;&lt;a href="javascript:void(0)" onclick="upP()" id="upL" name="272710" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273844" title="Go to next page"&gt;9.1.10 Sajjhāyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
