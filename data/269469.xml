<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.13 Udayamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Udayamāṇavapucchāniddesa&lt;/div&gt;&lt;div class="q" id="p_25Cn_822"&gt; &lt;div class="divNumber"&gt;74.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;822&lt;/div&gt; &lt;div class="G"&gt;&lt;span class="bold"&gt;Jhāyiṃ virajamāsīnaṃ, &lt;span class="gathaQuote"&gt;(iccāyasmā udayo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Katakiccaṃ anāsavaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Pāraguṃ sabbadhammānaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Atthi pañhena āgamaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Aññāvimokkhaṃ pabrūhi&lt;/span&gt;, &lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Avijjāya pabhedanaṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_823"&gt; &lt;div class="p"&gt;&lt;span class="pN"&gt;823&lt;/span&gt;&lt;span class="bold"&gt;Jhāyiṃ virajamāsīnan&lt;/span&gt;ti. &lt;span class="bold"&gt;Jhāyin&lt;/span&gt;ti jhāyī bhagavā. Paṭhamenapi jhānena jhāyī, dutiyenapi jhānena jhāyī, tatiyenapi jhānena jhāyī, catutthenapi jhānena jhāyī, savitakkasavicārenapi jhānena jhāyī, avitakkavicāramattenapi jhānena jhāyī, avitakkaavicārenapi jhānena jhāyī, sappītikenapi jhānena jhāyī, nippītikenapi jhānena jhāyī, sātasahagatenapi jhānena jhāyī, upekkhāsahagatenapi jhānena jhāyī, suññatenapi jhānena jhāyī, animittenapi jhānena jhāyī, appaṇihitenapi jhānena jhāyī, lokiyenapi jhānena jhāyī, lokuttarenapi jhānena jhāyī jhānarato ekattamanuyutto sadatthagarukoti—  jhāyiṃ. &lt;span class="bold"&gt;Virajan&lt;/span&gt;ti rāgo rajo, doso rajo, moho rajo, kodho rajo, upanāho rajo…pe…  sabbākusalābhisaṅkhārā rajā. Te rajā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā buddho arajo virajo nirajo rajāpagato rajavippahīno rajavippayutto sabbarajavītivatto. &lt;/div&gt;&lt;/div&gt;&lt;div class="q" id="p_25Cn_824"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;824&lt;/div&gt; &lt;div class="G"&gt;Rāgo rajo na ca pana reṇu vuccati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Rāgassetaṃ adhivacanaṃ rajoti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ rajaṃ vippajahitvā cakkhumā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tasmā jino vigatarajoti vuccati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_825"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;825&lt;/div&gt; &lt;div class="G"&gt;Doso rajo na ca pana reṇu vuccati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dosassetaṃ adhivacanaṃ rajoti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ rajaṃ vippajahitvā cakkhumā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tasmā jino vigatarajoti vuccati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_826"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;826&lt;/div&gt; &lt;div class="G"&gt;Moho rajo na ca pana reṇu vuccati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mohassetaṃ adhivacanaṃ rajoti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ rajaṃ vippajahitvā cakkhumā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tasmā jino vigatarajoti vuccatīti.— &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_827"&gt; &lt;div class="p"&gt;&lt;span class="pN"&gt;827&lt;/span&gt;Virajaṃ…pe… . &lt;span class="bold"&gt;Āsīnan&lt;/span&gt;ti nisinno bhagavā pāsāṇake cetiyeti—  āsīno. &lt;/div&gt;&lt;/div&gt;&lt;div class="q" id="p_25Cn_828"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;828&lt;/div&gt; &lt;div class="G"&gt;Nagassa passe āsīnaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;muniṃ dukkhassa pāraguṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sāvakā payirupāsanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tevijjā maccuhāyinoti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_829"&gt; &lt;div class="p"&gt;&lt;span class="pN"&gt;829&lt;/span&gt;Evampi bhagavā āsīno. Atha vā bhagavā sabbossukkapaṭippassaddhattā āsīno vutthavāso ciṇṇacaraṇo…pe…  jātimaraṇasaṃsāro natthi tassa punabbhavoti. Evampi bhagavā āsīnoti—  jhāyiṃ virajamāsīnaṃ. &lt;/div&gt;&lt;/div&gt;&lt;div class="q" id="p_25Cn_830"&gt; &lt;div class="p"&gt;&lt;span class="pN"&gt;830&lt;/span&gt;&lt;span class="bold"&gt;Iccāyasmā udayo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  &lt;span class="bold"&gt;āyasmā&lt;/span&gt;ti piyavacanaṃ…pe…  &lt;span class="bold"&gt;udayo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā udayo. &lt;/div&gt;&lt;/div&gt;&lt;div class="q" id="p_25Cn_831"&gt; &lt;div class="p"&gt;&lt;span class="pN"&gt;831&lt;/span&gt;&lt;span class="bold"&gt;Katakiccaṃ anāsavan&lt;/span&gt;ti buddhassa bhagavato kiccākiccaṃ karaṇīyākaraṇīyaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Tasmā buddho katakicco. &lt;/div&gt;&lt;/div&gt;&lt;div class="q" id="p_25Cn_832"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;832&lt;/div&gt; &lt;div class="G"&gt;Yassa ca visatā natthi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;chinnasotassa bhikkhuno;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kiccākiccappahīnassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pariḷāho na vijjatīti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_833"&gt; &lt;div class="p"&gt;&lt;span class="pN"&gt;833&lt;/span&gt;&lt;span class="bold"&gt;Katakiccaṃ anāsavan&lt;/span&gt;ti. &lt;span class="bold"&gt;Āsavā&lt;/span&gt;ti cattāro āsavā—  kāmāsavo, bhavāsavo, diṭṭhāsavo, avijjāsavo. Te āsavā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā buddho anāsavoti—  katakiccaṃ anāsavaṃ. &lt;/div&gt;&lt;/div&gt;&lt;div class="q" id="p_25Cn_834"&gt; &lt;div class="p"&gt;&lt;span class="pN"&gt;834&lt;/span&gt;&lt;span class="bold"&gt;Pāraguṃ sabbadhammānan&lt;/span&gt;ti bhagavā sabbadhammānaṃ abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū. Abhiññāpāragū sabbadhammānaṃ, pariññāpāragū sabbadukkhānaṃ, pahānapāragū sabbakilesānaṃ, bhāvanāpāragū catunnaṃ maggānaṃ, sacchikiriyāpāragū nirodhassa, samāpattipāragū sabbasamāpattīnaṃ. So vasippatto pāramippatto ariyasmiṃ sīlasmiṃ; vasippatto pāramippatto ariyasmiṃ samādhismiṃ; vasippatto pāramippatto ariyāya paññāya; vasippatto pāramippatto ariyāya vimuttiyā. So pāragato pārappatto antagato antappatto koṭigato koṭippatto pariyantagato pariyantappatto vosānagato vosānappatto tāṇagato tāṇappatto leṇagato leṇappatto saraṇagato saraṇappatto abhayagato abhayappatto accutagato accutappatto amatagato amatappatto nibbānagato nibbānappatto. So vuttavāso ciṇṇacaraṇo…pe…  jātimaraṇasaṃsāro natthi tassa punabbhavoti—  pāraguṃ sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_835"&gt; &lt;div class="p"&gt;&lt;span class="pN"&gt;835&lt;/span&gt;&lt;span class="bold"&gt;Atthi pañhena āgaman&lt;/span&gt;ti pañhena atthiko āgatomhi, pañhaṃ pucchitukāmo āgatomhi, pañhaṃ sotukāmo āgatomhīti, evampi atthi pañhena āgamaṃ. Atha vā pañhatthikānaṃ pañhaṃ pucchitukāmānaṃ pañhaṃ sotukāmānaṃ āgamanaṃ abhikkamanaṃ upasaṅkamanaṃ payirupāsanaṃ atthīti, evampi atthi pañhena āgamaṃ. Atha vā pañhāgamo tuyhaṃ atthi, tvampi pahu tvamasi alamatto mayā pucchitaṃ kathetuṃ visajjetuṃ, vahassetaṃ bhāranti, evampi atthi pañhena āgamaṃ. &lt;/div&gt;&lt;/div&gt;&lt;div class="q" id="p_25Cn_836"&gt; &lt;div class="p"&gt;&lt;span class="pN"&gt;836&lt;/span&gt;&lt;span class="bold"&gt;Aññāvimokkhaṃ pabrūhī&lt;/span&gt;ti aññāvimokkho vuccati arahattavimokkho. Arahattavimokkhaṃ pabrūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  aññāvimokkhaṃ pabrūhi. &lt;/div&gt;&lt;/div&gt;&lt;div class="q" id="p_25Cn_837"&gt; &lt;div class="p"&gt;&lt;span class="pN"&gt;837&lt;/span&gt;&lt;span class="bold"&gt;Avijjāya pabhedanan&lt;/span&gt;ti avijjāya bhedanaṃ pabhedanaṃ pahānaṃ vūpasamaṃ paṭinissaggaṃ paṭippassaddhaṃ amataṃ nibbānanti—  avijjāya pabhedanaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_838"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;838&lt;/div&gt; &lt;div class="G"&gt;“Jhāyiṃ virajamāsīnaṃ, &lt;span class="gathaQuote"&gt;(iccāyasmā udayo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Katakiccaṃ anāsavaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pāraguṃ sabbadhammānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthi pañhena āgamaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññāvimokkhaṃ pabrūhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Avijjāya pabhedanan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_839"&gt; &lt;div class="divNumber"&gt;75.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;839&lt;/div&gt; &lt;div class="G"&gt;&lt;span class="bold"&gt;Pahānaṃ kāmacchandānaṃ, &lt;span class="gathaQuote"&gt;(udayāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Domanassāna cūbhayaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Thinassa ca panūdanaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kukkuccānaṃ nivāraṇaṃ.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_840"&gt; &lt;div class="p"&gt;&lt;span class="pN"&gt;840&lt;/span&gt;&lt;span class="bold"&gt;Pahānaṃ kāmacchandānan&lt;/span&gt;ti. &lt;span class="bold"&gt;Chando&lt;/span&gt;ti yo kāmesu kāmacchando kāmarāgo kāmanandī kāmataṇhā kāmasineho kāmapipāsā kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. &lt;span class="bold"&gt;Pahānaṃ kāmacchandānan&lt;/span&gt;ti kāmacchandānaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  pahānaṃ kāmacchandānaṃ. &lt;span class="bold"&gt;Udayāti bhagavā&lt;/span&gt;ti. &lt;span class="bold"&gt;Udayā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  udayāti bhagavā. &lt;/div&gt;&lt;/div&gt;&lt;div class="q" id="p_25Cn_841"&gt; &lt;div class="p"&gt;&lt;span class="pN"&gt;841&lt;/span&gt;&lt;span class="bold"&gt;Domanassāna cūbhayan&lt;/span&gt;ti. &lt;span class="bold"&gt;Domanassā&lt;/span&gt;ti yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ, cetosamphassajā asātā dukkhā vedanā. &lt;span class="bold"&gt;Domanassāna cūbhayan&lt;/span&gt;ti kāmacchandassa ca domanassassa ca ubhinnaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  domanassāna cūbhayaṃ. &lt;/div&gt;&lt;/div&gt;&lt;div class="q" id="p_25Cn_842"&gt; &lt;div class="p"&gt;&lt;span class="pN"&gt;842&lt;/span&gt;&lt;span class="bold"&gt;Thinassa ca panūdanan&lt;/span&gt;ti. &lt;span class="bold"&gt;Thinan&lt;/span&gt;ti yā cittassa akalyatā akammaññatā olīyanā sallīyanā līnā līyanā līyitattaṃ thinaṃ thiyanā thiyitattaṃ cittassa. &lt;span class="bold"&gt;Panūdanan&lt;/span&gt;ti thinassa ca panūdanaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  thinassa ca panūdanaṃ. &lt;/div&gt;&lt;/div&gt;&lt;div class="q" id="p_25Cn_843"&gt; &lt;div class="p"&gt;&lt;span class="pN"&gt;843&lt;/span&gt;&lt;span class="bold"&gt;Kukkuccānaṃ nivāraṇan&lt;/span&gt;ti. &lt;span class="bold"&gt;Kukkuccan&lt;/span&gt;ti hatthakukkuccampi kukkuccaṃ, pādakukkuccampi kukkuccaṃ, hatthapādakukkuccampi kukkuccaṃ. Akappiye kappiyasaññitā, kappiye akappiyasaññitā…pe…  avajje vajjasaññitā, vajje avajjasaññitā. Yaṃ evarūpaṃ kukkuccaṃ kukkuccāyanā kukkuccāyitattaṃ cetaso vippaṭisāro manovilekho, idaṃ vuccati kukkuccaṃ. Api ca dvīhi kāraṇehi uppajjati kukkuccaṃ cetaso vippaṭisāro manovilekho—  katattā ca akatattā ca. Kathaṃ katattā ca akatattā ca uppajjati kukkuccaṃ cetaso vippaṭisāro manovilekho? “Kataṃ me kāyaduccaritaṃ, akataṃ me kāyasucaritan”ti uppajjati kukkuccaṃ cetaso vippaṭisāro manovilekho. “Kataṃ me vacīduccaritaṃ, akataṃ me vacīsucaritan”ti…pe…  “kataṃ me manoduccaritaṃ, akataṃ me manosucaritan”ti…pe…  “kato me pāṇātipāto, akatā me pāṇātipātā veramaṇī”ti…pe…  “kataṃ me adinnādānaṃ, akatā me adinnādānā veramaṇī”ti…pe…  “kato me kāmesumicchācāro, akatā me kāmesumicchācārā veramaṇī”ti…pe…  “kato me musāvādo, akatā me musāvādā veramaṇī”ti…pe…  “katā me pisuṇā vācā, akatā me pisuṇāya vācāya veramaṇī”ti…pe…  “katā me pharusā vācā, akatā me pharusāya vācāya veramaṇī”ti…pe…  “kato me samphappalāpo, akatā me samphappalāpā veramaṇī”ti…pe…  “katā me abhijjhā, akatā me anabhijjhā”ti…pe…  “kato me byāpādo, akato me abyāpādo”ti…pe…  “katā me micchādiṭṭhi, akatā me sammādiṭṭhī”ti, uppajjati kukkuccaṃ cetaso vippaṭisāro manovilekho. Evaṃ katattā ca akatattā ca uppajjati kukkuccaṃ cetaso vippaṭisāro manovilekho. &lt;/div&gt;&lt;/div&gt;&lt;div class="q" id="p_25Cn_844"&gt; &lt;div class="p"&gt;&lt;span class="pN"&gt;844&lt;/span&gt;Atha vā “sīlesumhi aparipūrakārī”ti uppajjati kukkuccaṃ cetaso vippaṭisāro manovilekho; “indriyesumhi aguttadvāro”ti…pe…  “bhojane amattaññumhī”ti…  “jāgariyaṃ ananuyuttomhī”ti…  “na satisampajaññena samannāgatomhī”ti…  “abhāvitā me cattāro satipaṭṭhānāti, cattāro sammappadhānāti cattāro iddhipādāti, pañcindriyānīti, pañca balānīti, satta bojjhaṅgāti, ariyo aṭṭhaṅgiko maggo”ti…  “dukkhaṃ me apariññātaṃ, samudayo me appahīno, maggo me abhāvito, nirodho me asacchikato”ti uppajjati kukkuccaṃ cetaso vippaṭisāro manovilekho. &lt;/div&gt;&lt;/div&gt;&lt;div class="q" id="p_25Cn_845"&gt; &lt;div class="p"&gt;&lt;span class="pN"&gt;845&lt;/span&gt;&lt;span class="bold"&gt;Kukkuccānaṃ nivāraṇan&lt;/span&gt;ti kukkuccānaṃ āvaraṇaṃ nīvaraṇaṃ pahānaṃ upasamaṃ vūpasamaṃ paṭinissaggaṃ paṭippassaddhiṃ amataṃ nibbānanti—  kukkuccānaṃ nivāraṇaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_846"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;846&lt;/div&gt; &lt;div class="G"&gt;“Pahānaṃ kāmacchandānaṃ, &lt;span class="gathaQuote"&gt;(udayāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Domanassāna cūbhayaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Thinassa ca panūdanaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kukkuccānaṃ nivāraṇan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_847"&gt; &lt;div class="divNumber"&gt;76.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;847&lt;/div&gt; &lt;div class="G"&gt;&lt;span class="bold"&gt;Upekkhāsatisaṃsuddhaṃ&lt;/span&gt;, &lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;dhammatakkapurejavaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Aññāvimokkhaṃ pabrūmi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;avijjāya pabhedanaṃ.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_848"&gt; &lt;div class="p"&gt;&lt;span class="pN"&gt;848&lt;/span&gt;&lt;span class="bold"&gt;Upekkhāsatisaṃsuddhan&lt;/span&gt;ti. &lt;span class="bold"&gt;Upekkhā&lt;/span&gt;ti yā catutthe jhāne upekkhā upekkhanā ajjhupekkhanā cittasamatā cittappassaddhatā majjhattatā cittassa. &lt;span class="bold"&gt;Satī&lt;/span&gt;ti yā catutthe jhāne upekkhaṃ ārabbha sati anussati…pe…  sammāsati. &lt;span class="bold"&gt;Upekkhāsatisaṃsuddhan&lt;/span&gt;ti catutthe jhāne upekkhā ca sati ca suddhā honti visuddhā saṃsuddhā parisuddhā pariyodātā anaṅgaṇā vigatūpakkilesā mudubhūtā kammaniyā ṭhitā āneñjappattāti—  upekkhāsatisaṃsuddhaṃ. &lt;/div&gt;&lt;/div&gt;&lt;div class="q" id="p_25Cn_849"&gt; &lt;div class="p"&gt;&lt;span class="pN"&gt;849&lt;/span&gt;&lt;span class="bold"&gt;Dhammatakkapurejavan&lt;/span&gt;ti dhammatakko vuccati sammāsaṅkappo. So ādito hoti, purato hoti, pubbaṅgamo hoti aññāvimokkhassāti, evampi dhammatakkapurejavaṃ. Atha vā dhammatakko vuccati sammādiṭṭhi. Sā ādito hoti, purato hoti, pubbaṅgamo hoti aññāvimokkhassāti, evampi dhammatakkapurejavaṃ. Atha vā dhammatakko vuccati catunnaṃ maggānaṃ pubbabhāgavipassanā. Sā ādito hoti, purato hoti, pubbaṅgamo hoti aññāvimokkhassāti—  evampi dhammatakkapurejavaṃ. &lt;/div&gt;&lt;/div&gt;&lt;div class="q" id="p_25Cn_850"&gt; &lt;div class="p"&gt;&lt;span class="pN"&gt;850&lt;/span&gt;&lt;span class="bold"&gt;Aññāvimokkhaṃ pabrūmī&lt;/span&gt;ti aññāvimokkho vuccati arahattavimokkho. Arahattavimokkhaṃ pabrūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  aññāvimokkhaṃ pabrūmi. &lt;/div&gt;&lt;/div&gt;&lt;div class="q" id="p_25Cn_851"&gt; &lt;div class="p"&gt;&lt;span class="pN"&gt;851&lt;/span&gt;&lt;span class="bold"&gt;Avijjāya pabhedanan&lt;/span&gt;ti. &lt;span class="bold"&gt;Avijjā&lt;/span&gt;ti dukkhe aññāṇaṃ…pe…  avijjā moho akusalamūlaṃ. &lt;span class="bold"&gt;Pabhedanan&lt;/span&gt;ti avijjāya pabhedanaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  avijjāya pabhedanaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_852"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;852&lt;/div&gt; &lt;div class="G"&gt;“Upekkhāsatisaṃsuddhaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dhammatakkapurejavaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññāvimokkhaṃ pabrūmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;avijjāya pabhedanan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_853"&gt; &lt;div class="divNumber"&gt;77.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;853&lt;/div&gt; &lt;div class="G"&gt;&lt;span class="bold"&gt;Kiṃsu saṃyojano loko,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;kiṃsu tassa vicāraṇaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kissassa vippahānena,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;nibbānaṃ iti vuccati.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_854"&gt; &lt;div class="p"&gt;&lt;span class="pN"&gt;854&lt;/span&gt;&lt;span class="bold"&gt;Kiṃsu saṃyojano loko&lt;/span&gt;ti lokassa saṃyojanaṃ lagganaṃ bandhanaṃ upakkileso. Kena loko yutto payutto āyutto samāyutto laggo laggito palibuddhoti—  kiṃsu saṃyojano loko. &lt;/div&gt;&lt;/div&gt;&lt;div class="q" id="p_25Cn_855"&gt; &lt;div class="p"&gt;&lt;span class="pN"&gt;855&lt;/span&gt;&lt;span class="bold"&gt;Kiṃsu tassa vicāraṇan&lt;/span&gt;ti kiṃsu tassa cāraṇaṃ vicāraṇaṃ paṭivicāraṇaṃ. Kena loko carati vicarati paṭivicaratīti—  kiṃsu tassa vicāraṇaṃ. &lt;span class="bold"&gt;Kissassa vippahānena nibbānaṃ iti vuccatī&lt;/span&gt;ti kissassa vippahānena vūpasamena paṭinissaggena paṭippassaddhiyā nibbānaṃ iti vuccati pavuccati kathīyati bhaṇīyati dīpīyati voharīyatīti—  kissassa vippahānena nibbānaṃ iti vuccati. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_856"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;856&lt;/div&gt; &lt;div class="G"&gt;“Kiṃsu saṃyojano loko,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kiṃsu tassa vicāraṇaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kissassa vippahānena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nibbānaṃ iti vuccatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_857"&gt; &lt;div class="divNumber"&gt;78.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;857&lt;/div&gt; &lt;div class="G"&gt;&lt;span class="bold"&gt;Nandisaṃyojano loko,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;vitakkassa vicāraṇaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṇhāya vippahānena,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;nibbānaṃ iti vuccati.&lt;/span&gt; (5) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_858"&gt; &lt;div class="p"&gt;&lt;span class="pN"&gt;858&lt;/span&gt;&lt;span class="bold"&gt;Nandisaṃyojano loko&lt;/span&gt;ti nandī vuccati taṇhā. Yo rāgo sārāgo…pe…  abhijjhā lobho akusalamūlaṃ, ayaṃ vuccati nandī. Yā nandī lokassa saṃyojanaṃ lagganaṃ bandhanaṃ upakkileso, imāya nandiyā loko yutto payutto āyutto samāyutto laggo laggito palibuddhoti—  nandisaṃyojano loko. &lt;/div&gt;&lt;/div&gt;&lt;div class="q" id="p_25Cn_859"&gt; &lt;div class="p"&gt;&lt;span class="pN"&gt;859&lt;/span&gt;&lt;span class="bold"&gt;Vitakkassa vicāraṇan&lt;/span&gt;ti. &lt;span class="bold"&gt;Vitakkā&lt;/span&gt;ti nava vitakkā—  kāmavitakko, byāpādavitakko, vihiṃsāvitakko, ñātivitakko janapadavitakko, amarāvitakko, parānudayatāpaṭisaṃyutto vitakko, lābhasakkārasilokapaṭisaṃyutto vitakko, anavaññattipaṭisaṃyutto vitakko. Ime vuccanti nava vitakkā. Ime nava vitakkā lokassa cāraṇā vicāraṇā paṭivicāraṇā. Imehi navahi vitakkehi loko carati vicarati paṭivicaratīti—  vitakkassa vicāraṇaṃ. &lt;/div&gt;&lt;/div&gt;&lt;div class="q" id="p_25Cn_860"&gt; &lt;div class="p"&gt;&lt;span class="pN"&gt;860&lt;/span&gt;&lt;span class="bold"&gt;Taṇhāya vippahānena nibbānaṃ iti vuccatī&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā…pe…  dhammataṇhā. &lt;span class="bold"&gt;Taṇhāya vippahānena nibbānaṃ iti vuccatī&lt;/span&gt;ti taṇhāya vippahānena vūpasamena paṭinissaggena paṭippassaddhiyā nibbānaṃ iti vuccati pavuccati kathīyati bhaṇīyati dīpīyati voharīyatīti—  taṇhāya vippahānena nibbānaṃ iti vuccati. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_861"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;861&lt;/div&gt; &lt;div class="G"&gt;“Nandisaṃyojano loko,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vitakkassa vicāraṇaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhāya vippahānena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nibbānaṃ iti vuccatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_862"&gt; &lt;div class="divNumber"&gt;79.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;862&lt;/div&gt; &lt;div class="G"&gt;&lt;span class="bold"&gt;Kathaṃ satassa carato,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Viññāṇaṃ uparujjhati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Bhagavantaṃ puṭṭhumāgamā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṃ suṇoma vaco tava.&lt;/span&gt; (6) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_863"&gt; &lt;div class="p"&gt;&lt;span class="pN"&gt;863&lt;/span&gt;&lt;span class="bold"&gt;Kathaṃ satassa carato&lt;/span&gt;ti kathaṃ satassa sampajānassa carato viharato iriyato vattayato pālayato yapayato yāpayatoti—  kathaṃ satassa carato. &lt;/div&gt;&lt;/div&gt;&lt;div class="q" id="p_25Cn_864"&gt; &lt;div class="p"&gt;&lt;span class="pN"&gt;864&lt;/span&gt;&lt;span class="bold"&gt;Viññāṇaṃ uparujjhatī&lt;/span&gt;ti viññāṇaṃ nirujjhati vūpasammati atthaṃ gacchati paṭippassambhatīti—  viññāṇaṃ uparujjhati. &lt;/div&gt;&lt;/div&gt;&lt;div class="q" id="p_25Cn_865"&gt; &lt;div class="p"&gt;&lt;span class="pN"&gt;865&lt;/span&gt;&lt;span class="bold"&gt;Bhagavantaṃ puṭṭhumāgamā&lt;/span&gt;ti buddhaṃ bhagavantaṃ puṭṭhuṃ pucchituṃ yācituṃ ajjhesituṃ pasādetuṃ āgamhā āgatamhā upāgatamhā sampattamhā, “tayā saddhiṃ samāgatamhā”ti—  bhagavantaṃ puṭṭhumāgamā. &lt;/div&gt;&lt;/div&gt;&lt;div class="q" id="p_25Cn_866"&gt; &lt;div class="p"&gt;&lt;span class="pN"&gt;866&lt;/span&gt;&lt;span class="bold"&gt;Taṃ suṇoma vaco tavā&lt;/span&gt;ti. &lt;span class="bold"&gt;Tan&lt;/span&gt;ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ suṇoma uggaṇhāma dhārema upadhārema upalakkhemāti—  taṃ suṇoma vaco tava. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_867"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;867&lt;/div&gt; &lt;div class="G"&gt;“Kathaṃ satassa carato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;viññāṇaṃ uparujjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhagavantaṃ puṭṭhumāgamā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;taṃ suṇoma vaco tavā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_868"&gt; &lt;div class="divNumber"&gt;80.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;868&lt;/div&gt; &lt;div class="G"&gt;&lt;span class="bold"&gt;Ajjhattañca bahiddhā ca,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;vedanaṃ nābhinandato;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evaṃ satassa carato,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;viññāṇaṃ uparujjhati.&lt;/span&gt; (7) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_869"&gt; &lt;div class="p"&gt;&lt;span class="pN"&gt;869&lt;/span&gt;&lt;span class="bold"&gt;Ajjhattañca bahiddhā ca vedanaṃ nābhinandato&lt;/span&gt;ti ajjhattaṃ vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; bahiddhā vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; ajjhattabahiddhā vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. &lt;/div&gt;&lt;/div&gt;&lt;div class="q" id="p_25Cn_870"&gt; &lt;div class="p"&gt;&lt;span class="pN"&gt;870&lt;/span&gt;Ajjhattaṃ samudayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; ajjhattaṃ vayadhammānupassī vedanāsu vedanānupassī viharanto…pe…  ajjhattaṃ samudayavayadhammānupassī vedanāsu vedanānupassī viharanto…pe…  bahiddhā samudayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; bahiddhā vayadhammānupassī vedanāsu vedanānupassī viharanto…pe…  bahiddhā samudayavayadhammānupassī vedanāsu vedanānupassī viharanto…pe…  ajjhattabahiddhā samudayadhammānupassī vedanāsu vedanānupassī viharanto…pe…  ajjhattabahiddhā vayadhammānupassī vedanāsu vedanānupassī viharanto…pe…  ajjhattabahiddhā samudayavayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Imehi dvādasahi ākārehi vedanāsu vedanānupassī viharanto…pe…  anabhāvaṃ gameti. &lt;/div&gt;&lt;/div&gt;&lt;div class="q" id="p_25Cn_871"&gt; &lt;div class="p"&gt;&lt;span class="pN"&gt;871&lt;/span&gt;Atha vā vedanaṃ aniccato passanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Vedanaṃ dukkhato rogato gaṇḍato sallato aghato ābādhato…pe…  nissaraṇato passanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Imehi cattālīsāya ākārehi vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gametīti—  ajjhattañca bahiddhā ca vedanaṃ nābhinandato. &lt;/div&gt;&lt;/div&gt;&lt;div class="q" id="p_25Cn_872"&gt; &lt;div class="p"&gt;&lt;span class="pN"&gt;872&lt;/span&gt;&lt;span class="bold"&gt;Evaṃ satassa carato&lt;/span&gt;ti evaṃ satassa sampajānassa carato viharato iriyato vattayato pālayato yapayato yāpayatoti—  evaṃ satassa carato. &lt;/div&gt;&lt;/div&gt;&lt;div class="q" id="p_25Cn_873"&gt; &lt;div class="p"&gt;&lt;span class="pN"&gt;873&lt;/span&gt;&lt;span class="bold"&gt;Viññāṇaṃ uparujjhatī&lt;/span&gt;ti puññābhisaṅkhārasahagataṃ viññāṇaṃ apuññābhisaṅkhārasahagataṃ viññāṇaṃ āneñjābhisaṅkhārasahagataṃ viññāṇaṃ nirujjhati vūpasammati atthaṃ gacchati paṭippassambhatīti—  viññāṇaṃ uparujjhati. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_874"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;874&lt;/div&gt; &lt;div class="G"&gt;“Ajjhattañca bahiddhā ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vedanaṃ nābhinandato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ satassa carato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;viññāṇaṃ uparujjhatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_875"&gt; &lt;div class="p"&gt;&lt;span class="pN"&gt;875&lt;/span&gt;Saha gāthāpariyosānā…pe…  satthā me, bhante bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_876"&gt;&lt;span class="pN"&gt;876&lt;/span&gt;Udayamāṇavapucchāniddeso terasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269468" title="Go to previous page"&gt;&amp;lt;&amp;lt; 2.1.12 Bhadrāvudhamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269470" title="Go to next page"&gt;2.1.14 Posālamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
