<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/7"&gt;7 Kathinakkhandhaka&lt;/a&gt;&lt;/div&gt;&lt;div class="i"&gt;7.5 Samādāyachakka&lt;/div&gt;&lt;div class=h&gt;Kathinakkhandhaka&lt;/div&gt;&lt;div class=h&gt;Samādāyachakka&lt;/div&gt;&lt;div class="q" id="p_3V_1420"&gt; &lt;div class="divNumber"&gt;314.&lt;/div&gt; &lt;div class="p"&gt;&lt;span class="pN"&gt;1420&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (1) &lt;/div&gt;&lt;/div&gt;&lt;div class="q" id="p_3V_1421"&gt; &lt;div class="p"&gt;&lt;span class="pN"&gt;1421&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (2) &lt;/div&gt;&lt;/div&gt;&lt;div class="q" id="p_3V_1422"&gt; &lt;div class="p"&gt;&lt;span class="pN"&gt;1422&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (3) &lt;/div&gt;&lt;/div&gt;&lt;div class="q" id="p_3V_1423"&gt; &lt;div class="p"&gt;&lt;span class="pN"&gt;1423&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro suṇāti—  “ubbhataṃ kira tasmiṃ āvāse kathinan”ti. Tassa bhikkhuno savanantiko kathinuddhāro. (4) &lt;/div&gt;&lt;/div&gt;&lt;div class="q" id="p_3V_1424"&gt; &lt;div class="p"&gt;&lt;span class="pN"&gt;1424&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro “paccessaṃ paccessan”ti bahiddhā kathinuddhāraṃ vītināmeti. Tassa bhikkhuno sīmātikkantiko kathinuddhāro. (5) &lt;/div&gt;&lt;/div&gt;&lt;div class="q" id="p_3V_1425"&gt; &lt;div class="p"&gt;&lt;span class="pN"&gt;1425&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro “paccessaṃ paccessan”ti sambhuṇāti kathinuddhāraṃ. Tassa bhikkhuno saha bhikkhūhi kathinuddhāro. (6) &lt;/div&gt;&lt;/div&gt;&lt;div class="CENTER" id="p_3V_1426"&gt;&lt;span class="pN"&gt;1426&lt;/span&gt;Samādāyachakkaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271995" title="Go to previous page"&gt;&amp;lt;&amp;lt; 7.4 Ādāyachakka&lt;/a&gt;&lt;a href="javascript:void(0)" onclick="upP()" id="upL" name="271609" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271997" title="Go to next page"&gt;7.6 Ādāyapannarasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
