<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.2"&gt;1.2 Dutiyavagga&lt;/a&gt;&lt;/div&gt;&lt;div class="i"&gt;1.2.1 Parūpahārakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Dutiyavagga&lt;/div&gt;&lt;div class=h&gt;Parūpahārakathā&lt;/div&gt;&lt;div class="q" id="p_32Kv_794"&gt; &lt;div class="divNumber"&gt;307.&lt;/div&gt; &lt;div class="p"&gt;&lt;span class="pN"&gt;794&lt;/span&gt;๐ Atthi arahato asuci sukkavissaṭṭhīti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_795"&gt; &lt;div class="p"&gt;&lt;span class="pN"&gt;795&lt;/span&gt;๐ Natthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Āmantā. Hañci natthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_796"&gt; &lt;div class="p"&gt;&lt;span class="pN"&gt;796&lt;/span&gt;๐ Atthi puthujjanassa asuci sukkavissaṭṭhi, atthi tassa rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Āmantā. Atthi arahato asuci sukkavissaṭṭhi, atthi tassa rāgo kāmarāgo kāmarāgapariyuṭṭhānaṃ…pe…  kāmacchandanīvaraṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_797"&gt; &lt;div class="p"&gt;&lt;span class="pN"&gt;797&lt;/span&gt;๐ Atthi arahato asuci sukkavissaṭṭhi, natthi tassa rāgo kāmarāgo kāmarāgapariyuṭṭhānaṃ…pe…  kāmacchandanīvaraṇanti? Āmantā. Atthi puthujjanassa asuci sukkavissaṭṭhi, natthi tassa rāgo kāmarāgo kāmarāgapariyuṭṭhānaṃ…pe…  kāmacchandanīvaraṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_798"&gt; &lt;div class="p"&gt;&lt;span class="pN"&gt;798&lt;/span&gt;๐ Atthi arahato asuci sukkavissaṭṭhīti? Āmantā. Kenaṭṭhenāti? Handa hi mārakāyikā devatā arahato asuciṃ sukkavissaṭṭhiṃ upasaṃharantīti. &lt;/div&gt;&lt;/div&gt;&lt;div class="q" id="p_32Kv_799"&gt; &lt;div class="p"&gt;&lt;span class="pN"&gt;799&lt;/span&gt;๐ Mārakāyikā devatā arahato asuciṃ sukkavissaṭṭhiṃ upasaṃharantīti? Āmantā. Atthi mārakāyikānaṃ devatānaṃ asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_800"&gt; &lt;div class="p"&gt;&lt;span class="pN"&gt;800&lt;/span&gt;๐ Natthi mārakāyikānaṃ devatānaṃ asuci sukkavissaṭṭhīti? Āmantā. Hañci natthi mārakāyikānaṃ devatānaṃ asuci sukkavissaṭṭhi, no ca vata re vattabbe—  “mārakāyikā devatā arahato asuciṃ sukkavissaṭṭhiṃ upasaṃharantī”ti. &lt;/div&gt;&lt;/div&gt;&lt;div class="q" id="p_32Kv_801"&gt; &lt;div class="p"&gt;&lt;span class="pN"&gt;801&lt;/span&gt;๐ Mārakāyikā devatā arahato asuciṃ sukkavissaṭṭhiṃ upasaṃharantīti? Āmantā. Mārakāyikā devatā attano asuciṃ sukkavissaṭṭhiṃ upasaṃharanti, aññesaṃ asuciṃ sukkavissaṭṭhiṃ upasaṃharanti, tassa asuciṃ sukkavissaṭṭhiṃ upasaṃharantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_802"&gt; &lt;div class="p"&gt;&lt;span class="pN"&gt;802&lt;/span&gt;๐ Mārakāyikā devatā neva attano na aññesaṃ na tassa asuciṃ sukkavissaṭṭhiṃ upasaṃharantīti? Āmantā. Hañci mārakāyikā devatā neva attano na aññesaṃ na tassa asuciṃ sukkavissaṭṭhiṃ upasaṃharanti, no ca vata re vattabbe—  “mārakāyikā devatā arahato asuciṃ sukkavissaṭṭhiṃ upasaṃharantī”ti. &lt;/div&gt;&lt;/div&gt;&lt;div class="q" id="p_32Kv_803"&gt; &lt;div class="p"&gt;&lt;span class="pN"&gt;803&lt;/span&gt;๐ Mārakāyikā devatā arahato asuciṃ sukkavissaṭṭhiṃ upasaṃharantīti? Āmantā. Lomakūpehi upasaṃharantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_804"&gt; &lt;div class="divNumber"&gt;308.&lt;/div&gt; &lt;div class="p"&gt;&lt;span class="pN"&gt;804&lt;/span&gt;๐ Mārakāyikā devatā arahato asuciṃ sukkavissaṭṭhiṃ upasaṃharantīti? Āmantā. Kiṃ kāraṇāti? Handa hi vimatiṃ gāhayissāmāti. Atthi arahato vimatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_805"&gt; &lt;div class="p"&gt;&lt;span class="pN"&gt;805&lt;/span&gt;๐ Atthi arahato vimatīti? Āmantā. Atthi arahato satthari vimati, dhamme vimati, saṃghe vimati, sikkhāya vimati, pubbante vimati, aparante vimati, pubbantāparante vimati, idappaccayatāpaṭiccasamuppannesu dhammesu vimatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_806"&gt; &lt;div class="p"&gt;&lt;span class="pN"&gt;806&lt;/span&gt;๐ Natthi arahato satthari vimati, dhamme vimati, saṃghe vimati, sikkhāya vimati, pubbante vimati, aparante vimati, pubbantāparante vimati, idappaccayatāpaṭiccasamuppannesu dhammesu vimatīti? Āmantā. Hañci natthi arahato satthari vimati…pe…  idappaccayatāpaṭiccasamuppannesu dhammesu vimati, no ca vata re vattabbe—  “atthi arahato vimatī”ti. &lt;/div&gt;&lt;/div&gt;&lt;div class="q" id="p_32Kv_807"&gt; &lt;div class="p"&gt;&lt;span class="pN"&gt;807&lt;/span&gt;๐ Atthi puthujjanassa vimati, atthi tassa satthari vimati…pe…  idappaccayatāpaṭiccasamuppannesu dhammesu vimatīti? Āmantā. Atthi arahato vimati, atthi tassa satthari vimati…pe…  idappaccayatāpaṭiccasamuppannesu dhammesu vimatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_808"&gt; &lt;div class="p"&gt;&lt;span class="pN"&gt;808&lt;/span&gt;๐ Atthi arahato vimati, natthi tassa satthari vimati…pe…  idappaccayatāpaṭiccasamuppannesu dhammesu vimatīti? Āmantā. Atthi puthujjanassa vimati, natthi tassa satthari vimati…pe…  idappaccayatāpaṭiccasamuppannesu dhammesu vimatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_809"&gt; &lt;div class="p"&gt;&lt;span class="pN"&gt;809&lt;/span&gt;๐ Atthi arahato asuci sukkavissaṭṭhīti? Āmantā. Arahato asuci sukkavissaṭṭhi kissa nissandoti? Asitapītakhāyitasāyitassa nissandoti. Arahato asuci sukkavissaṭṭhi asitapītakhāyitasāyitassa nissandoti? Āmantā. Ye keci asanti pivanti khādanti sāyanti, sabbesaṃyeva atthi asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_810"&gt; &lt;div class="p"&gt;&lt;span class="pN"&gt;810&lt;/span&gt;๐ Ye keci asanti pivanti khādanti sāyanti, sabbesaṃyeva atthi asuci sukkavissaṭṭhīti? Āmantā. Dārakā asanti pivanti khādanti sāyanti, atthi dārakānaṃ asuci sukkavissaṭṭhīti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_811"&gt; &lt;div class="p"&gt;&lt;span class="pN"&gt;811&lt;/span&gt;๐ Paṇḍakā asanti pivanti khādanti sāyanti, atthi paṇḍakānaṃ asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_812"&gt; &lt;div class="p"&gt;&lt;span class="pN"&gt;812&lt;/span&gt;๐ Devā asanti pivanti khādanti sāyanti, atthi devatānaṃ asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_813"&gt; &lt;div class="divNumber"&gt;309.&lt;/div&gt; &lt;div class="p"&gt;&lt;span class="pN"&gt;813&lt;/span&gt;๐ Arahato asuci sukkavissaṭṭhi asitapītakhāyitasāyitassa nissandoti? Āmantā. Atthi tassa āsayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_814"&gt; &lt;div class="p"&gt;&lt;span class="pN"&gt;814&lt;/span&gt;๐ Arahato uccārapassāvo asitapītakhāyitasāyitassa nissando, atthi tassa āsayoti? Āmantā. Arahato asuci sukkavissaṭṭhi asitapītakhāyitasāyitassa nissando, atthi tassa āsayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_815"&gt; &lt;div class="p"&gt;&lt;span class="pN"&gt;815&lt;/span&gt;๐ Arahato asuci sukkavissaṭṭhi asitapītakhāyitasāyitassa nissando, natthi tassa āsayoti? Āmantā. Arahato uccārapassāvo asitapītakhāyitasāyitassa nissando, natthi tassa āsayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_816"&gt; &lt;div class="divNumber"&gt;310.&lt;/div&gt; &lt;div class="p"&gt;&lt;span class="pN"&gt;816&lt;/span&gt;๐ Atthi arahato asuci sukkavissaṭṭhīti? Āmantā. Arahā methunaṃ dhammaṃ paṭiseveyya, methunaṃ uppādeyya, puttasambādhasayanaṃ ajjhāvaseyya, kāsikacandanaṃ paccanubhaveyya, mālāgandhavilepanaṃ dhāreyya, jātarūparajataṃ sādiyeyyāti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_817"&gt; &lt;div class="p"&gt;&lt;span class="pN"&gt;817&lt;/span&gt;๐ Atthi puthujjanassa asuci sukkavissaṭṭhi, puthujjano methunaṃ dhammaṃ paṭiseveyya, methunaṃ uppādeyya, puttasambādhasayanaṃ ajjhāvaseyya, kāsikacandanaṃ paccanubhaveyya, mālāgandhavilepanaṃ dhāreyya, jātarūparajataṃ sādiyeyyāti? Āmantā. Atthi arahato asuci sukkavissaṭṭhi, arahā methunaṃ dhammaṃ paṭiseveyya, methunaṃ uppādeyya, puttasambādhasayanaṃ ajjhāvaseyya, kāsikacandanaṃ paccanubhaveyya, mālāgandhavilepanaṃ dhāreyya, jātarūparajataṃ sādiyeyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_818"&gt; &lt;div class="p"&gt;&lt;span class="pN"&gt;818&lt;/span&gt;๐ Atthi arahato asuci sukkavissaṭṭhi, na ca arahā methunaṃ dhammaṃ paṭiseveyya, methunaṃ uppādeyya, puttasambādhasayanaṃ ajjhāvaseyya, kāsikacandanaṃ paccanubhaveyya, mālāgandhavilepanaṃ dhāreyya, jātarūparajataṃ sādiyeyyāti? Āmantā. Atthi puthujjanassa asuci sukkavissaṭṭhi, na ca puthujjano methunaṃ dhammaṃ paṭiseveyya, methunaṃ uppādeyya, puttasambādhasayanaṃ ajjhāvaseyya, kāsikacandanaṃ paccanubhaveyya, mālāgandhavilepanaṃ dhāreyya, jātarūparajataṃ sādiyeyyāti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_819"&gt; &lt;div class="p"&gt;&lt;span class="pN"&gt;819&lt;/span&gt;๐ Atthi arahato asuci sukkavissaṭṭhīti? Āmantā. Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti? Āmantā. Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_820"&gt; &lt;div class="p"&gt;&lt;span class="pN"&gt;820&lt;/span&gt;๐ Atthi arahato asuci sukkavissaṭṭhīti? Āmantā. Nanu arahato doso pahīno…pe…  moho pahīno…  māno pahīno…  diṭṭhi pahīnā…  vicikicchā pahīnā…  thinaṃ pahīnaṃ…  uddhaccaṃ pahīnaṃ…  ahirikaṃ pahīnaṃ…pe…  anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammanti? Āmantā. Hañci arahato anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_821"&gt; &lt;div class="divNumber"&gt;311.&lt;/div&gt; &lt;div class="p"&gt;&lt;span class="pN"&gt;821&lt;/span&gt;๐ Atthi arahato asuci sukkavissaṭṭhīti? Āmantā. Nanu arahato rāgappahānāya maggo bhāvitoti? Āmantā. Hañci arahato rāgappahānāya maggo bhāvito, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_822"&gt; &lt;div class="p"&gt;&lt;span class="pN"&gt;822&lt;/span&gt;๐ Atthi arahato asuci sukkavissaṭṭhīti? Āmantā. Nanu arahato rāgappahānāya satipaṭṭhānā bhāvitā…pe…  sammappadhānā bhāvitā…  iddhipādā bhāvitā…  indriyā bhāvitā…  balā bhāvitā…pe…  bojjhaṅgā bhāvitāti? Āmantā. Hañci arahato rāgappahānāya bojjhaṅgā bhāvitā, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_823"&gt; &lt;div class="p"&gt;&lt;span class="pN"&gt;823&lt;/span&gt;๐ Atthi arahato asuci sukkavissaṭṭhīti? Āmantā. Nanu arahato dosappahānāya…pe…  mohappahānāya…pe…  anottappapahānāya maggo bhāvito…pe…  bojjhaṅgā bhāvitāti? Āmantā. Hañci arahato anottappapahānāya bojjhaṅgā bhāvitā, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_824"&gt; &lt;div class="p"&gt;&lt;span class="pN"&gt;824&lt;/span&gt;๐ Atthi arahato asuci sukkavissaṭṭhīti? Āmantā. Nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṃkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṃ tassa pariññātaṃ, samudayo pahīno, nirodho sacchikato, maggo bhāvito, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ, sacchikātabbaṃ sacchikatanti? Āmantā. Hañci arahā vītarāgo vītadoso vītamoho katakaraṇīyo…pe…  sacchikātabbaṃ sacchikataṃ, no ca vata re vattabbe—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_825"&gt; &lt;div class="divNumber"&gt;312.&lt;/div&gt; &lt;div class="p"&gt;&lt;span class="pN"&gt;825&lt;/span&gt;๐ Atthi arahato asuci sukkavissaṭṭhīti? Sadhammakusalassa arahato atthi asuci sukkavissaṭṭhi, paradhammakusalassa arahato natthi asuci sukkavissaṭṭhīti. Sadhammakusalassa arahato atthi asuci sukkavissaṭṭhīti? Āmantā. Paradhammakusalassa arahato atthi asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_826"&gt; &lt;div class="p"&gt;&lt;span class="pN"&gt;826&lt;/span&gt;๐ Paradhammakusalassa arahato natthi asuci sukkavissaṭṭhīti? Āmantā. Sadhammakusalassa arahato natthi asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_827"&gt; &lt;div class="p"&gt;&lt;span class="pN"&gt;827&lt;/span&gt;๐ Sadhammakusalassa arahato rāgo pahīno, atthi tassa asuci sukkavissaṭṭhīti? Āmantā. Paradhammakusalassa arahato rāgo pahīno, atthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_828"&gt; &lt;div class="p"&gt;&lt;span class="pN"&gt;828&lt;/span&gt;๐ Sadhammakusalassa arahato doso pahīno…pe…  moho pahīno…pe…  anottappaṃ pahīnaṃ, atthi tassa asuci sukkavissaṭṭhīti? Āmantā. Paradhammakusalassa arahato anottappaṃ pahīnaṃ, atthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_829"&gt; &lt;div class="p"&gt;&lt;span class="pN"&gt;829&lt;/span&gt;๐ Sadhammakusalassa arahato rāgappahānāya maggo bhāvito…pe…  bojjhaṅgā bhāvitā…pe…  dosappahānāya…pe…  mohappahānāya…pe…  anottappapahānāya maggo bhāvito…pe…  bojjhaṅgā bhāvitā, atthi tassa asuci sukkavissaṭṭhīti? Āmantā. Paradhammakusalassa arahato anottappapahānāya bojjhaṅgā bhāvitā, atthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_830"&gt; &lt;div class="p"&gt;&lt;span class="pN"&gt;830&lt;/span&gt;๐ Sadhammakusalo arahā vītarāgo vītadoso vītamoho…pe…  sacchikātabbaṃ sacchikataṃ, atthi tassa asuci sukkavissaṭṭhīti? Āmantā. Paradhammakusalo arahā vītarāgo vītadoso vītamoho…pe…  sacchikātabbaṃ sacchikataṃ, atthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_831"&gt; &lt;div class="p"&gt;&lt;span class="pN"&gt;831&lt;/span&gt;๐ Paradhammakusalassa arahato rāgo pahīno, natthi tassa asuci sukkavissaṭṭhīti? Āmantā. Sadhammakusalassa arahato rāgo pahīno, natthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_832"&gt; &lt;div class="p"&gt;&lt;span class="pN"&gt;832&lt;/span&gt;๐ Paradhammakusalassa arahato doso pahīno…pe…  moho pahīno…pe…  anottappaṃ pahīnaṃ, natthi tassa asuci sukkavissaṭṭhīti? Āmantā. Sadhammakusalassa arahato anottappaṃ pahīnaṃ, natthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_833"&gt; &lt;div class="p"&gt;&lt;span class="pN"&gt;833&lt;/span&gt;๐ Paradhammakusalassa arahato rāgappahānāya maggo bhāvito…pe…  bojjhaṅgā bhāvitā…pe…  dosappahānāya…pe…  mohappahānāya…pe…  anottappapahānāya maggo bhāvito…pe…  bojjhaṅgā bhāvitā, natthi tassa asuci sukkavissaṭṭhīti? Āmantā. Sadhammakusalassa arahato anottappapahānāya bojjhaṅgā bhāvitā, natthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_834"&gt; &lt;div class="p"&gt;&lt;span class="pN"&gt;834&lt;/span&gt;๐ Paradhammakusalo arahā vītarāgo vītadoso vītamoho…pe…  sacchikātabbaṃ sacchikataṃ, natthi tassa asuci sukkavissaṭṭhīti? Āmantā. Sadhammakusalo arahā vītarāgo vītadoso vītamoho…pe…  sacchikātabbaṃ sacchikataṃ, natthi tassa asuci sukkavissaṭṭhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_835"&gt; &lt;div class="divNumber"&gt;313.&lt;/div&gt; &lt;div class="p"&gt;&lt;span class="pN"&gt;835&lt;/span&gt;๐ Atthi arahato asuci sukkavissaṭṭhīti? Āmantā. Nanu vuttaṃ bhagavatā—  “ye te, bhikkhave, bhikkhū puthujjanā sīlasampannā satā sampajānā niddaṃ okkamanti, tesaṃ asuci na muccati. Yepi te, bhikkhave, bāhirakā isayo kāmesu vītarāgā, tesampi asuci na muccati. Aṭṭhānametaṃ, bhikkhave, anavakāso yaṃ arahato asuci mucceyyā”ti. Attheva suttantoti? Āmantā. Tena hi na vattabbaṃ—  “atthi arahato asuci sukkavissaṭṭhī”ti. &lt;/div&gt;&lt;/div&gt;&lt;div class="q" id="p_32Kv_836"&gt; &lt;div class="p"&gt;&lt;span class="pN"&gt;836&lt;/span&gt;× Na vattabbaṃ—  “atthi arahato parūpahāro”ti? Āmantā. Nanu arahato cīvarapiṇḍapātasenāsanagilānapaccayabhesajjaparikkhāraṃ pare upasaṃhareyyunti? Āmantā. Hañci arahato cīvarapiṇḍapātasenāsanagilānapaccayabhesajjaparikkhāraṃ pare upasaṃhareyyuṃ, tena vata re vattabbe—  “atthi arahato parūpahāro”ti. &lt;/div&gt;&lt;/div&gt;&lt;div class="q" id="p_32Kv_837"&gt; &lt;div class="p"&gt;&lt;span class="pN"&gt;837&lt;/span&gt;๐ Arahato cīvarapiṇḍapātasenāsanagilānapaccayabhesajjaparikkhāraṃ pare upasaṃhareyyunti, atthi arahato parūpahāroti? Āmantā. Arahato sotāpattiphalaṃ vā sakadāgāmiphalaṃ vā anāgāmiphalaṃ vā arahattaṃ vā pare upasaṃhareyyunti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_838"&gt;&lt;span class="pN"&gt;838&lt;/span&gt;Parūpahārakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267996" title="Go to previous page"&gt;&amp;lt;&amp;lt; 1.2 Dutiyavagga&lt;/a&gt;&lt;a href="javascript:void(0)" onclick="upP()" id="upL" name="267996" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270141" title="Go to next page"&gt;1.2.2 Aññāṇakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
