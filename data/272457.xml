<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/4"&gt;4 Aggaññasutta&lt;/a&gt;&lt;/div&gt;&lt;div class="i"&gt;4.15 Bodhipakkhiyabhāvanā&lt;/div&gt;&lt;div class=h&gt;Aggaññasutta&lt;/div&gt;&lt;div class=h&gt;Bodhipakkhiyabhāvanā&lt;/div&gt;&lt;div class="q" id="p_8D_281"&gt; &lt;div class="divNumber"&gt;138.&lt;/div&gt; &lt;div class="p"&gt;&lt;span class="pN"&gt;281&lt;/span&gt;Khattiyopi kho, vāseṭṭha, kāyena saṃvuto vācāya saṃvuto manasā saṃvuto sattannaṃ bodhipakkhiyānaṃ dhammānaṃ bhāvanamanvāya diṭṭheva dhamme parinibbāyati. Brāhmaṇopi kho, vāseṭṭha…pe…  vessopi kho, vāseṭṭha…  suddopi kho, vāseṭṭha…  samaṇopi kho, vāseṭṭha, kāyena saṃvuto vācāya saṃvuto manasā saṃvuto sattannaṃ bodhipakkhiyānaṃ dhammānaṃ bhāvanamanvāya diṭṭheva dhamme parinibbāyati. &lt;/div&gt;&lt;/div&gt;&lt;div class="q" id="p_8D_282"&gt; &lt;div class="divNumber"&gt;139.&lt;/div&gt; &lt;div class="p"&gt;&lt;span class="pN"&gt;282&lt;/span&gt;Imesañhi, vāseṭṭha, catunnaṃ vaṇṇānaṃ yo hoti bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, so nesaṃ aggamakkhāyati dhammeneva, no adhammena. Dhammo hi, vāseṭṭha, seṭṭho janetasmiṃ diṭṭhe ceva dhamme abhisamparāyañca. &lt;/div&gt;&lt;/div&gt;&lt;div class="q" id="p_8D_283"&gt; &lt;div class="divNumber"&gt;140.&lt;/div&gt; &lt;div class="p"&gt;&lt;span class="pN"&gt;283&lt;/span&gt;Brahmunā pesā, vāseṭṭha, sanaṅkumārena gāthā bhāsitā—  &lt;/div&gt;&lt;/div&gt;&lt;div class="q" id="p_8D_284"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;284&lt;/div&gt; &lt;div class="G"&gt;‘Khattiyo seṭṭho janetasmiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ye gottapaṭisārino;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vijjācaraṇasampanno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;so seṭṭho devamānuse’ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_285"&gt; &lt;div class="p"&gt;&lt;span class="pN"&gt;285&lt;/span&gt;Sā kho panesā, vāseṭṭha, brahmunā sanaṅkumārena gāthā sugītā, no duggītā. Subhāsitā, no dubbhāsitā. Atthasaṃhitā, no anatthasaṃhitā. Anumatā mayā. Ahampi, vāseṭṭha, evaṃ vadāmi—  &lt;/div&gt;&lt;/div&gt;&lt;div class="q" id="p_8D_286"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;286&lt;/div&gt; &lt;div class="G"&gt;Khattiyo seṭṭho janetasmiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ye gottapaṭisārino;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vijjācaraṇasampanno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;so seṭṭho devamānuse”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_287"&gt; &lt;div class="p"&gt;&lt;span class="pN"&gt;287&lt;/span&gt;Idamavoca bhagavā. Attamanā vāseṭṭhabhāradvājā bhagavato bhāsitaṃ abhinandunti. &lt;/div&gt;&lt;/div&gt;&lt;div class="ENDH3" id="p_8D_288"&gt;&lt;span class="pN"&gt;288&lt;/span&gt;Aggaññasuttaṃ niṭṭhitaṃ catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272456" title="Go to previous page"&gt;&amp;lt;&amp;lt; 4.14 Duccaritādikathā&lt;/a&gt;&lt;a href="javascript:void(0)" onclick="upP()" id="upL" name="271672" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271673" title="Go to next page"&gt;5 Sampasādanīyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
