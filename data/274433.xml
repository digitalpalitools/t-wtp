<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/6"&gt;6 Moggallānasaṃyutta&lt;/a&gt; » &lt;a href="/tipitaka/13S4/6/6.1"&gt;6.1 Moggallānavagga&lt;/a&gt;&lt;/div&gt;&lt;div class="i"&gt;6.1.7 Ākiñcaññāyatanapañhāsutta&lt;/div&gt;&lt;div class=h&gt;Moggallānasaṃyutta&lt;/div&gt;&lt;div class=h&gt;Moggallānavagga&lt;/div&gt;&lt;div class=h&gt;Ākiñcaññāyatanapañhāsutta&lt;/div&gt;&lt;div class="q" id="p_13S4_1392"&gt; &lt;div class="divNumber"&gt;338.&lt;/div&gt; &lt;div class="p"&gt;&lt;span class="pN"&gt;1392&lt;/span&gt;“‘Ākiñcaññāyatanaṃ, ākiñcaññāyatanan’ti vuccati. Katamaṃ nu kho ākiñcaññāyatananti? Tassa mayhaṃ, āvuso, etadahosi—  ‘idha bhikkhu sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja viharati. Idaṃ vuccati ākiñcaññāyatanan’ti. So khvāhaṃ, āvuso, sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja viharāmi. Tassa mayhaṃ, āvuso, iminā vihārena viharato viññāṇañcāyatanasahagatā saññāmanasikārā samudācaranti. &lt;/div&gt;&lt;/div&gt;&lt;div class="q" id="p_13S4_1393"&gt; &lt;div class="p"&gt;&lt;span class="pN"&gt;1393&lt;/span&gt;Atha kho maṃ, āvuso, bhagavā iddhiyā upasaṅkamitvā etadavoca—  ‘moggallāna, moggallāna. Mā, brāhmaṇa, ākiñcaññāyatanaṃ pamādo, ākiñcaññāyatane cittaṃ saṇṭhapehi, ākiñcaññāyatane cittaṃ ekodiṃ karohi, ākiñcaññāyatane cittaṃ samādahā’ti. So khvāhaṃ, āvuso, aparena samayena sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja vihāsiṃ. Yañhi taṃ, āvuso, sammā vadamāno vadeyya…pe…  mahābhiññataṃ patto”ti. &lt;/div&gt;&lt;/div&gt;&lt;div class="CENTER" id="p_13S4_1394"&gt;&lt;span class="pN"&gt;1394&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274432" title="Go to previous page"&gt;&amp;lt;&amp;lt; 6.1.6 Viññāṇañcāyatanapañhāsutta&lt;/a&gt;&lt;a href="javascript:void(0)" onclick="upP()" id="upL" name="272775" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274434" title="Go to next page"&gt;6.1.8 Nevasaññānāsaññāyatanapañhāsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
