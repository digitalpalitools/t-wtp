<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/29Dhs"&gt;29Dhs Dhammasaṅgaṇīpāḷi&lt;/a&gt; » &lt;a href="/tipitaka/29Dhs/2"&gt;2 Niddesa&lt;/a&gt; » &lt;a href="/tipitaka/29Dhs/2/2.3"&gt;2.3 Nikkhepakaṇḍa&lt;/a&gt; » &lt;a href="/tipitaka/29Dhs/2/2.3/2.3.2"&gt;2.3.2 Dukanikkhepa&lt;/a&gt; » &lt;a href="/tipitaka/29Dhs/2/2.3/2.3.2/2.3.2.9"&gt;2.3.2.9 Parāmāsagocchaka&lt;/a&gt;&lt;/div&gt;&lt;div class="i"&gt;2.3.2.9.1 Parāmāsaduka&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Nikkhepakaṇḍa&lt;/div&gt;&lt;div class=h&gt;Dukanikkhepa&lt;/div&gt;&lt;div class=h&gt;Parāmāsagocchaka&lt;/div&gt;&lt;div class=h&gt;Parāmāsaduka&lt;/div&gt;&lt;div class="q" id="p_29Dhs_1875"&gt; &lt;div class="divNumber"&gt;1180.&lt;/div&gt; &lt;div class="p"&gt;&lt;span class="pN"&gt;1875&lt;/span&gt;Katame dhammā parāmāsā? Diṭṭhiparāmāso. &lt;/div&gt;&lt;/div&gt;&lt;div class="q" id="p_29Dhs_1876"&gt; &lt;div class="divNumber"&gt;1181.&lt;/div&gt; &lt;div class="p"&gt;&lt;span class="pN"&gt;1876&lt;/span&gt;Tattha katamo diṭṭhiparāmāso? Sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā; yā evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho patiṭṭhāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—  ayaṃ vuccati diṭṭhiparāmāso. Sabbāpi micchādiṭṭhi diṭṭhiparāmāso. &lt;/div&gt;&lt;/div&gt;&lt;div class="q" id="p_29Dhs_1877"&gt; &lt;div class="p"&gt;&lt;span class="pN"&gt;1877&lt;/span&gt;Ime dhammā parāmāsā. &lt;/div&gt;&lt;/div&gt;&lt;div class="q" id="p_29Dhs_1878"&gt; &lt;div class="divNumber"&gt;1182.&lt;/div&gt; &lt;div class="p"&gt;&lt;span class="pN"&gt;1878&lt;/span&gt;Katame dhammā no parāmāsā? Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho; sabbañca rūpaṃ, asaṅkhatā ca dhātu—  ime dhammā no parāmāsā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270750" title="Go to previous page"&gt;&amp;lt;&amp;lt; 2.3.2.9 Parāmāsagocchaka&lt;/a&gt;&lt;a href="javascript:void(0)" onclick="upP()" id="upL" name="270750" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271392" title="Go to next page"&gt;2.3.2.9.2 Parāmaṭṭhaduka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
