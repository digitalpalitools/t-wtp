<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.4"&gt;1.4 Catutthavagga&lt;/a&gt;&lt;/div&gt;&lt;div class="i"&gt;1.4.2 Upapattikathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Upapattikathā&lt;/div&gt;&lt;div class="q" id="p_32Kv_1299"&gt; &lt;div class="divNumber"&gt;388.&lt;/div&gt; &lt;div class="p"&gt;&lt;span class="pN"&gt;1299&lt;/span&gt;๐ Saha upapattiyā arahāti? Āmantā. Saha upapattiyā sotāpanno hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1300"&gt; &lt;div class="p"&gt;&lt;span class="pN"&gt;1300&lt;/span&gt;๐ Saha upapattiyā arahāti? Āmantā. Saha upapattiyā sakadāgāmī hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1301"&gt; &lt;div class="p"&gt;&lt;span class="pN"&gt;1301&lt;/span&gt;๐ Saha upapattiyā arahāti? Āmantā. Saha upapattiyā anāgāmī hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1302"&gt; &lt;div class="p"&gt;&lt;span class="pN"&gt;1302&lt;/span&gt;๐ Saha upapattiyā sotāpanno na hotīti? Āmantā. Hañci saha upapattiyā sotāpanno na hoti, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1303"&gt; &lt;div class="p"&gt;&lt;span class="pN"&gt;1303&lt;/span&gt;๐ Saha upapattiyā sakadāgāmī na hotīti? Āmantā. Hañci saha upapattiyā sakadāgāmī na hoti, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1304"&gt; &lt;div class="p"&gt;&lt;span class="pN"&gt;1304&lt;/span&gt;๐ Saha upapattiyā anāgāmī na hotīti? Āmantā. Hañci saha upapattiyā anāgāmī na hoti, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1305"&gt; &lt;div class="divNumber"&gt;389.&lt;/div&gt; &lt;div class="p"&gt;&lt;span class="pN"&gt;1305&lt;/span&gt;๐ Saha upapattiyā arahāti? Āmantā. Sāriputto thero saha upapattiyā arahāti? Na hevaṃ vattabbe. Mahāmoggallāno thero…pe…  mahākassapo thero…pe…  mahākaccāno thero…pe…  mahākoṭṭhiko thero…pe…  mahāpanthako thero saha upapattiyā arahāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1306"&gt; &lt;div class="p"&gt;&lt;span class="pN"&gt;1306&lt;/span&gt;๐ Sāriputto thero na saha upapattiyā arahāti? Āmantā. Hañci sāriputto thero na saha upapattiyā arahā, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1307"&gt; &lt;div class="p"&gt;&lt;span class="pN"&gt;1307&lt;/span&gt;๐ Mahāmoggallāno thero…pe…  mahākassapo thero…pe…  mahākaccāno thero…pe…  mahākoṭṭhiko thero…pe…  mahāpanthako thero na saha upapattiyā arahāti? Āmantā. Hañci mahāpanthako thero na saha upapattiyā arahā, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1308"&gt; &lt;div class="divNumber"&gt;390.&lt;/div&gt; &lt;div class="p"&gt;&lt;span class="pN"&gt;1308&lt;/span&gt;๐ Saha upapattiyā arahāti? Āmantā. Upapattesiyena cittena arahattaṃ sacchikaroti lokiyena sāsavena…pe…  saṃkilesiyenāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1309"&gt; &lt;div class="p"&gt;&lt;span class="pN"&gt;1309&lt;/span&gt;๐ Saha upapattiyā arahāti? Āmantā. Upapattesiyaṃ cittaṃ niyyānikaṃ khayagāmī bodhagāmī apacayagāmī anāsavaṃ…pe…  asaṃkilesiyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1310"&gt; &lt;div class="p"&gt;&lt;span class="pN"&gt;1310&lt;/span&gt;๐ Nanu upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ…pe…  saṃkilesiyanti? Āmantā. Hañci upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ…pe…  saṃkilesiyaṃ, no ca vata re vattabbe—  “saha upapattiyā arahā”ti. &lt;/div&gt;&lt;/div&gt;&lt;div class="q" id="p_32Kv_1311"&gt; &lt;div class="p"&gt;&lt;span class="pN"&gt;1311&lt;/span&gt;๐ Saha upapattiyā arahāti? Āmantā. Upapattesiyena cittena rāgaṃ pajahati, dosaṃ pajahati, mohaṃ pajahati, anottappaṃ pajahatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1312"&gt; &lt;div class="p"&gt;&lt;span class="pN"&gt;1312&lt;/span&gt;๐ Saha upapattiyā arahāti? Āmantā. Upapattesiyaṃ cittaṃ maggo…  satipaṭṭhānaṃ…pe…  sammappadhānaṃ…  iddhipādo…  indriyaṃ…  balaṃ…  bojjhaṅgoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1313"&gt; &lt;div class="p"&gt;&lt;span class="pN"&gt;1313&lt;/span&gt;๐ Saha upapattiyā arahāti? Āmantā. Upapattesiyena cittena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe…pe…  saha upapattiyā arahāti? Āmantā. Cuticittaṃ maggacittaṃ upapattesiyaṃ cittaṃ phalacittanti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1314"&gt;&lt;span class="pN"&gt;1314&lt;/span&gt;Upapattikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270163" title="Go to previous page"&gt;&amp;lt;&amp;lt; 1.4.1 Gihissaarahātikathā&lt;/a&gt;&lt;a href="javascript:void(0)" onclick="upP()" id="upL" name="267998" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270165" title="Go to next page"&gt;1.4.3 Anāsavakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
