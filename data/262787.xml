<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/6"&gt;6 Saṃkiliṭṭhattika&lt;/a&gt; » &lt;a href="/tipitaka/36P1/6/6.7"&gt;6.7 Pañhāvāra&lt;/a&gt; » &lt;a href="/tipitaka/36P1/6/6.7/6.7.1"&gt;6.7.1 Paccayānuloma&lt;/a&gt; » &lt;a href="/tipitaka/36P1/6/6.7/6.7.1/6.7.1.1"&gt;6.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Saṃkiliṭṭhattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_36P1_2839"&gt; &lt;div class="divNumber"&gt;11.&lt;/div&gt; &lt;div class="p"&gt;&lt;span class="pN"&gt;2839&lt;/span&gt;Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  rāgaṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; diṭṭhiṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  saṃkiliṭṭhasaṃkilesikādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2840"&gt; &lt;div class="p"&gt;&lt;span class="pN"&gt;2840&lt;/span&gt;Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  saṃkiliṭṭhasaṃkilesikādhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2841"&gt; &lt;div class="p"&gt;&lt;span class="pN"&gt;2841&lt;/span&gt;Saṃkiliṭṭhasaṃkilesiko dhammo saṃkiliṭṭhasaṃkilesikassa ca asaṃkiliṭṭhasaṃkilesikassa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  saṃkiliṭṭhasaṃkilesikādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_36P1_2842"&gt; &lt;div class="divNumber"&gt;12.&lt;/div&gt; &lt;div class="p"&gt;&lt;span class="pN"&gt;2842&lt;/span&gt;Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ datvā, sīlaṃ samādiyitvā, uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati, sekkhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti. &lt;span class="bold"&gt;Sahajātādhipati&lt;/span&gt;—  asaṃkiliṭṭhasaṃkilesikādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2843"&gt; &lt;div class="p"&gt;&lt;span class="pN"&gt;2843&lt;/span&gt;Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  dānaṃ datvā, sīlaṃ samādiyitvā, uposathakammaṃ katvā taṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati, pubbe suciṇṇāni garuṃ katvā assādeti abhinandati…pe…  jhānā vuṭṭhahitvā jhānaṃ garuṃ katvā assādeti abhinandati…pe…  cakkhuṃ garuṃ katvā assādeti abhinandati…pe…  phoṭṭhabbe…pe…  vatthuṃ asaṃkiliṭṭhasaṃkilesike khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2) &lt;/div&gt;&lt;/div&gt;&lt;div class="q" id="p_36P1_2844"&gt; &lt;div class="p"&gt;&lt;span class="pN"&gt;2844&lt;/span&gt;Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  nibbānaṃ maggassa, phalassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  asaṃkiliṭṭhaasaṃkilesikādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2845"&gt; &lt;div class="p"&gt;&lt;span class="pN"&gt;2845&lt;/span&gt;Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  asaṃkiliṭṭhaasaṃkilesikādhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2846"&gt; &lt;div class="p"&gt;&lt;span class="pN"&gt;2846&lt;/span&gt;Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca asaṃkiliṭṭhaasaṃkilesikassa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  asaṃkiliṭṭhaasaṃkilesikādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="262786" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="260693" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262788" title="Go to next page"&gt; Anantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
