<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.3"&gt;2.3 Aṭṭhamavagga&lt;/a&gt;&lt;/div&gt;&lt;div class="i"&gt;2.3.1 Chagatikathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Aṭṭhamavagga&lt;/div&gt;&lt;div class=h&gt;Chagatikathā&lt;/div&gt;&lt;div class="q" id="p_32Kv_1719"&gt; &lt;div class="divNumber"&gt;503.&lt;/div&gt; &lt;div class="p"&gt;&lt;span class="pN"&gt;1719&lt;/span&gt;๐ Cha gatiyoti? Āmantā. Nanu pañca gatiyo vuttā bhagavatā—  “nirayo, tiracchānayoni, pettivisayo, manussā, devā”ti? Āmantā. Hañci pañca gatiyo vuttā bhagavatā—  nirayo, tiracchānayoni, pettivisayo, manussā, devā; no ca vata re vattabbe—  “cha gatiyo”ti. &lt;/div&gt;&lt;/div&gt;&lt;div class="q" id="p_32Kv_1720"&gt; &lt;div class="p"&gt;&lt;span class="pN"&gt;1720&lt;/span&gt;๐ Cha gatiyoti? Āmantā. Nanu kālakañcikā asurā petānaṃ samānavaṇṇā samānabhogā samānāhārā samānāyukā petehi saha āvāhavivāhaṃ gacchantīti? Āmantā. Hañci kālakañcikā asurā petānaṃ samānavaṇṇā samānabhogā samānāhārā samānāyukā petehi saha āvāhavivāhaṃ gacchanti, no ca vata re vattabbe—  “cha gatiyo”ti. &lt;/div&gt;&lt;/div&gt;&lt;div class="q" id="p_32Kv_1721"&gt; &lt;div class="p"&gt;&lt;span class="pN"&gt;1721&lt;/span&gt;๐ Cha gatiyoti? Āmantā. Nanu vepacittiparisā devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchantīti? Āmantā. Hañci vepacittiparisā devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchanti, no ca vata re vattabbe—  “cha gatiyo”ti. &lt;/div&gt;&lt;/div&gt;&lt;div class="q" id="p_32Kv_1722"&gt; &lt;div class="p"&gt;&lt;span class="pN"&gt;1722&lt;/span&gt;๐ Cha gatiyoti? Āmantā. Nanu vepacittiparisā pubbadevāti? Āmantā. Hañci vepacittiparisā pubbadevā, no ca vata re vattabbe—  “cha gatiyo”ti. &lt;/div&gt;&lt;/div&gt;&lt;div class="q" id="p_32Kv_1723"&gt; &lt;div class="divNumber"&gt;504.&lt;/div&gt; &lt;div class="p"&gt;&lt;span class="pN"&gt;1723&lt;/span&gt;× Na vattabbaṃ—  “cha gatiyo”ti? Āmantā. Nanu atthi asurakāyoti? Āmantā. Hañci atthi asurakāyo, tena vata re vattabbe—  “cha gatiyo”ti. &lt;/div&gt;&lt;/div&gt;&lt;div class="CENTER" id="p_32Kv_1724"&gt;&lt;span class="pN"&gt;1724&lt;/span&gt;Chagatikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268002" title="Go to previous page"&gt;&amp;lt;&amp;lt; 2.3 Aṭṭhamavagga&lt;/a&gt;&lt;a href="javascript:void(0)" onclick="upP()" id="upL" name="268002" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270204" title="Go to next page"&gt;2.3.2 Antarābhavakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
