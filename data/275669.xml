<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/3"&gt;3 Tatiyapaṇṇāsaka&lt;/a&gt; » &lt;a href="/tipitaka/15A4/3/3.5"&gt;3.5 Ābhāvagga&lt;/a&gt;&lt;/div&gt;&lt;div class="i"&gt;3.5.7 Dutiyakālasutta&lt;/div&gt;&lt;div class=h&gt;Tatiyapaṇṇāsaka&lt;/div&gt;&lt;div class=h&gt;Ābhāvagga&lt;/div&gt;&lt;div class=h&gt;Dutiyakālasutta&lt;/div&gt;&lt;div class="q" id="p_15A4_894"&gt; &lt;div class="divNumber"&gt;147.&lt;/div&gt; &lt;div class="p"&gt;&lt;span class="pN"&gt;894&lt;/span&gt;“Cattārome, bhikkhave, kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti. Katame cattāro? Kālena dhammassavanaṃ, kālena dhammasākacchā, kālena sammasanā, kālena vipassanā—  ime kho, bhikkhave, cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti. &lt;/div&gt;&lt;/div&gt;&lt;div class="q" id="p_15A4_895"&gt; &lt;div class="p"&gt;&lt;span class="pN"&gt;895&lt;/span&gt;Seyyathāpi, bhikkhave, uparipabbate thullaphusitake deve vassante taṃ udakaṃ yathāninnaṃ pavattamānaṃ pabbatakandarapadarasākhā paripūreti; pabbatakandarapadarasākhā paripūrā kusobbhe paripūrenti; kusobbhā paripūrā mahāsobbhe paripūrenti; mahāsobbhā paripūrā kunnadiyo paripūrenti; kunnadiyo paripūrā mahānadiyo paripūrenti; mahānadiyo paripūrā samuddaṃ paripūrenti. Evamevaṃ kho, bhikkhave, ime cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpentī”ti. &lt;/div&gt;&lt;/div&gt;&lt;div class="CENTER" id="p_15A4_896"&gt;&lt;span class="pN"&gt;896&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275668" title="Go to previous page"&gt;&amp;lt;&amp;lt; 3.5.6 Paṭhamakālasutta&lt;/a&gt;&lt;a href="javascript:void(0)" onclick="upP()" id="upL" name="273126" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275670" title="Go to next page"&gt;3.5.8 Duccaritasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
