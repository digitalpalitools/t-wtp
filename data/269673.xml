<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.6"&gt;3.6 Sativagga&lt;/a&gt;&lt;/div&gt;&lt;div class="i"&gt;3.6.4 Bhagavatobrahmacāripañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Sativagga&lt;/div&gt;&lt;div class=h&gt;Bhagavatobrahmacāripañha&lt;/div&gt;&lt;div class="q" id="p_28Mi_409"&gt; &lt;div class="divNumber"&gt;86.&lt;/div&gt; &lt;div class="p"&gt;&lt;span class="pN"&gt;409&lt;/span&gt;Rājā āha—  “bhante nāgasena, buddho brahmacārī”ti? “Āma, mahārāja, bhagavā brahmacārī”ti. “Tena hi, bhante nāgasena, buddho brahmuno sisso”ti? “Atthi pana te, mahārāja, hatthipāmokkho”ti? “Atthi, bhante”ti. “Kiṃ nu kho, mahārāja, so hatthī kadāci karahaci koñcanādaṃ nadatī”ti? “Āma, bhante, nadatī”ti. “Tena hi, mahārāja, so hatthī koñcasakuṇassa sisso”ti? “Na hi, bhante”ti. “Kiṃ pana, mahārāja, brahmā sabuddhiko abuddhiko”ti? “Sabuddhiko, bhante”ti. “Tena hi, mahārāja, brahmā bhagavato sisso”ti. &lt;/div&gt;&lt;/div&gt;&lt;div class="q" id="p_28Mi_410"&gt; &lt;div class="p"&gt;&lt;span class="pN"&gt;410&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_411"&gt;&lt;span class="pN"&gt;411&lt;/span&gt;Bhagavato brahmacāripañho catuttho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269672" title="Go to previous page"&gt;&amp;lt;&amp;lt; 3.6.3 Mahāpurisalakkhaṇapañha&lt;/a&gt;&lt;a href="javascript:void(0)" onclick="upP()" id="upL" name="267870" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269674" title="Go to next page"&gt;3.6.5 Bhagavatoupasampadāpañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
