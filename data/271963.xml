<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/5"&gt;5 Cammakkhandhaka&lt;/a&gt;&lt;/div&gt;&lt;div class="i"&gt;5.10 Gihivikatānuññātādi&lt;/div&gt;&lt;div class=h&gt;Cammakkhandhaka&lt;/div&gt;&lt;div class=h&gt;Gihivikatānuññātādi&lt;/div&gt;&lt;div class="q" id="p_3V_1172"&gt; &lt;div class="divNumber"&gt;256.&lt;/div&gt; &lt;div class="p"&gt;&lt;span class="pN"&gt;1172&lt;/span&gt;Tena kho pana samayena manussānaṃ mañcampi pīṭhampi cammonaddhāni honti, cammavinaddhāni. Bhikkhū kukkuccāyantā nābhinisīdanti. Bhagavato etamatthaṃ ārocesuṃ. “Anujānāmi, bhikkhave, gihivikataṃ abhinisīdituṃ, na tveva abhinipajjitun”ti. &lt;/div&gt;&lt;/div&gt;&lt;div class="q" id="p_3V_1173"&gt; &lt;div class="p"&gt;&lt;span class="pN"&gt;1173&lt;/span&gt;Tena kho pana samayena vihārā cammavaddhehi ogumphiyanti. Bhikkhū kukkuccāyantā nābhinisīdanti. Bhagavato etamatthaṃ ārocesuṃ. “Anujānāmi, bhikkhave, bandhanamattaṃ abhinisīditun”ti. &lt;/div&gt;&lt;/div&gt;&lt;div class="q" id="p_3V_1174"&gt; &lt;div class="p"&gt;&lt;span class="pN"&gt;1174&lt;/span&gt;Tena kho pana samayena chabbaggiyā bhikkhū saupāhanā gāmaṃ pavisanti. Manussā ujjhāyanti khiyyanti vipācenti—  “seyyathāpi gihī kāmabhogino”ti. Bhagavato etamatthaṃ ārocesuṃ. “Na, bhikkhave, saupāhanena gāmo pavisitabbo. Yo paviseyya, āpatti dukkaṭassā”ti. &lt;/div&gt;&lt;/div&gt;&lt;div class="q" id="p_3V_1175"&gt; &lt;div class="p"&gt;&lt;span class="pN"&gt;1175&lt;/span&gt;Tena kho pana samayena aññataro bhikkhu gilāno hoti, na sakkoti vinā upāhanena gāmaṃ pavisituṃ. Bhagavato etamatthaṃ ārocesuṃ. “Anujānāmi, bhikkhave, gilānena bhikkhunā saupāhanena gāmaṃ pavisitun”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271962" title="Go to previous page"&gt;&amp;lt;&amp;lt; 5.9 Sabbacammapaṭikkhepa&lt;/a&gt;&lt;a href="javascript:void(0)" onclick="upP()" id="upL" name="271607" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271964" title="Go to next page"&gt;5.11 Soṇakuṭikaṇṇavatthu &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
