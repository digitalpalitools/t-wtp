<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/2"&gt;2 Sāmaññaphalasutta&lt;/a&gt; » &lt;a href="/tipitaka/6D/2/2.4"&gt;2.4 Sāmaññaphala&lt;/a&gt; » &lt;a href="/tipitaka/6D/2/2.4/2.4.3"&gt;2.4.3 Paṇītatarasāmaññaphala&lt;/a&gt; » &lt;a href="/tipitaka/6D/2/2.4/2.4.3/2.4.3.3"&gt;2.4.3.3 Aṭṭhañāṇa&lt;/a&gt;&lt;/div&gt;&lt;div class="i"&gt;2.4.3.3.4 Dibbasotañāṇa&lt;/div&gt;&lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphala&lt;/div&gt;&lt;div class=h&gt;Paṇītatarasāmaññaphala&lt;/div&gt;&lt;div class=h&gt;Aṭṭhañāṇa&lt;/div&gt;&lt;div class=h&gt;Dibbasotañāṇa&lt;/div&gt;&lt;div class="q" id="p_6D_331"&gt; &lt;div class="divNumber"&gt;240.&lt;/div&gt; &lt;div class="p"&gt;&lt;span class="pN"&gt;331&lt;/span&gt;So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte dibbāya sotadhātuyā cittaṃ abhinīharati abhininnāmeti. So dibbāya sotadhātuyā visuddhāya atikkantamānusikāya ubho sadde suṇāti dibbe ca mānuse ca ye dūre santike ca. &lt;/div&gt;&lt;/div&gt;&lt;div class="q" id="p_6D_332"&gt; &lt;div class="divNumber"&gt;241.&lt;/div&gt; &lt;div class="p"&gt;&lt;span class="pN"&gt;332&lt;/span&gt;Seyyathāpi, mahārāja, puriso addhānamaggappaṭipanno. So suṇeyya bherisaddampi mudiṅgasaddampi saṅkhapaṇavadindimasaddampi. Tassa evamassa—  ‘bherisaddo’ itipi, ‘mudiṅgasaddo’ itipi, ‘saṅkhapaṇavadindimasaddo’ itipi. Evameva kho, mahārāja, bhikkhu evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte dibbāya sotadhātuyā cittaṃ abhinīharati abhininnāmeti. So dibbāya sotadhātuyā visuddhāya atikkantamānusikāya ubho sadde suṇāti dibbe ca mānuse ca ye dūre santike ca. Idampi kho, mahārāja, sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277383" title="Go to previous page"&gt;&amp;lt;&amp;lt; 2.4.3.3.3 Iddhividhañāṇa&lt;/a&gt;&lt;a href="javascript:void(0)" onclick="upP()" id="upL" name="276920" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277385" title="Go to next page"&gt;2.4.3.3.5 Cetopariyañāṇa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
