<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/35Y10"&gt;35Y10 Indriyayamakapāḷi&lt;/a&gt; » &lt;a href="/tipitaka/35Y10/2"&gt;2 Pavattivāra&lt;/a&gt; » &lt;a href="/tipitaka/35Y10/2/2.1"&gt;2.1 Uppādavāra&lt;/a&gt; » &lt;a href="/tipitaka/35Y10/2/2.1/2.1.5"&gt;2.1.5 Paccuppannānāgatavāra&lt;/a&gt;&lt;/div&gt;&lt;div class="i"&gt;2.1.5.6 Paccanīkapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādavāra&lt;/div&gt;&lt;div class=h&gt;Paccuppannānāgatavāra&lt;/div&gt;&lt;div class=h&gt;Paccanīkapuggalokāsa&lt;/div&gt;&lt;div class="q" id="p_35Y10_3581"&gt; &lt;div class="divNumber"&gt;395.&lt;/div&gt; &lt;div class="p"&gt;&lt;span class="pN"&gt;3581&lt;/span&gt;»  Yassa yattha cakkhundriyaṃ na uppajjati tassa tattha sotindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3582"&gt; &lt;div class="p"&gt;&lt;span class="pN"&gt;3582&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha sotindriyaṃ na uppajjissati. Pañcavokāre parinibbantānaṃ asaññasattānaṃ arūpānaṃ tesaṃ tattha cakkhundriyañca na uppajjati sotindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3583"&gt; &lt;div class="p"&gt;&lt;span class="pN"&gt;3583&lt;/span&gt;«  Yassa vā pana yattha sotindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3584"&gt; &lt;div class="p"&gt;&lt;span class="pN"&gt;3584&lt;/span&gt;Pacchimabhavikānaṃ pañcavokāraṃ upapajjantānaṃ tesaṃ tattha sotindriyaṃ na uppajjissati, no ca tesaṃ tattha cakkhundriyaṃ na uppajjati. Pañcavokāre parinibbantānaṃ asaññasattānaṃ arūpānaṃ tesaṃ tattha sotindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3585"&gt; &lt;div class="p"&gt;&lt;span class="pN"&gt;3585&lt;/span&gt;»  Yassa yattha cakkhundriyaṃ na uppajjati tassa tattha ghānindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3586"&gt; &lt;div class="p"&gt;&lt;span class="pN"&gt;3586&lt;/span&gt;Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha ghānindriyaṃ na uppajjissati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ tesaṃ tattha cakkhundriyañca na uppajjati ghānindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3587"&gt; &lt;div class="p"&gt;&lt;span class="pN"&gt;3587&lt;/span&gt;«  Yassa vā pana yattha ghānindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3588"&gt; &lt;div class="p"&gt;&lt;span class="pN"&gt;3588&lt;/span&gt;Pacchimabhavikānaṃ kāmāvacaraṃ upapajjantānaṃ rūpāvacaraṃ upapajjantānaṃ tesaṃ tattha ghānindriyaṃ na uppajjissati, no ca tesaṃ tattha cakkhundriyaṃ na uppajjati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ tesaṃ tattha ghānindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3589"&gt; &lt;div class="p"&gt;&lt;span class="pN"&gt;3589&lt;/span&gt;»  Yassa yattha cakkhundriyaṃ na uppajjati tassa tattha itthindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3590"&gt; &lt;div class="p"&gt;&lt;span class="pN"&gt;3590&lt;/span&gt;Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha itthindriyaṃ na uppajjissati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ ye ca purisā eteneva bhāvena katici bhave dassetvā parinibbāyissanti tesaṃ cavantānaṃ tesaṃ tattha cakkhundriyañca na uppajjati itthindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3591"&gt; &lt;div class="p"&gt;&lt;span class="pN"&gt;3591&lt;/span&gt;«  Yassa vā pana yattha itthindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3592"&gt; &lt;div class="p"&gt;&lt;span class="pN"&gt;3592&lt;/span&gt;Pacchimabhavikānaṃ kāmāvacaraṃ upapajjantānaṃ rūpāvacaraṃ upapajjantānaṃ ye ca purisā eteneva bhāvena katici bhave dassetvā parinibbāyissanti tesaṃ upapajjantānaṃ tesaṃ tattha itthindriyaṃ na uppajjissati, no ca tesaṃ tattha cakkhundriyaṃ na uppajjati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ ye ca purisā eteneva bhāvena katici bhave dassetvā parinibbāyissanti tesaṃ cavantānaṃ tesaṃ tattha itthindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3593"&gt; &lt;div class="p"&gt;&lt;span class="pN"&gt;3593&lt;/span&gt;»  Yassa yattha cakkhundriyaṃ na uppajjati tassa tattha purisindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3594"&gt; &lt;div class="p"&gt;&lt;span class="pN"&gt;3594&lt;/span&gt;Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha purisindriyaṃ na uppajjissati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha cakkhundriyañca na uppajjati purisindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3595"&gt; &lt;div class="p"&gt;&lt;span class="pN"&gt;3595&lt;/span&gt;«  Yassa vā pana yattha purisindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3596"&gt; &lt;div class="p"&gt;&lt;span class="pN"&gt;3596&lt;/span&gt;Pacchimabhavikānaṃ kāmāvacaraṃ upapajjantānaṃ rūpāvacaraṃ upapajjantānaṃ yā ca itthiyo eteneva bhāvena katici bhave dassetvā parinibbāyissanti tāsaṃ upapajjantīnaṃ tesaṃ tattha purisindriyaṃ na uppajjissati, no ca tesaṃ tattha cakkhundriyaṃ na uppajjati. Kāmāvacare parinibbantānaṃ rūpāvacarā cavantānaṃ asaññasattānaṃ arūpānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha purisindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3597"&gt; &lt;div class="p"&gt;&lt;span class="pN"&gt;3597&lt;/span&gt;»  Yassa yattha cakkhundriyaṃ na uppajjati tassa tattha jīvitindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3598"&gt; &lt;div class="p"&gt;&lt;span class="pN"&gt;3598&lt;/span&gt;Sabbesaṃ cavantānaṃ acakkhukānaṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha jīvitindriyaṃ na uppajjissati. Pañcavokāre parinibbantānaṃ arūpe pacchimabhavikānaṃ tesaṃ tattha cakkhundriyañca na uppajjati jīvitindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3599"&gt; &lt;div class="p"&gt;&lt;span class="pN"&gt;3599&lt;/span&gt;«  Yassa vā pana yattha jīvitindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3600"&gt; &lt;div class="p"&gt;&lt;span class="pN"&gt;3600&lt;/span&gt;Pacchimabhavikānaṃ pañcavokāraṃ upapajjantānaṃ tesaṃ tattha jīvitindriyaṃ na uppajjissati, no ca tesaṃ tattha cakkhundriyaṃ na uppajjati. Pañcavokāre parinibbantānaṃ arūpe pacchimabhavikānaṃ tesaṃ tattha jīvitindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3601"&gt; &lt;div class="p"&gt;&lt;span class="pN"&gt;3601&lt;/span&gt;»  Yassa yattha cakkhundriyaṃ na uppajjati tassa tattha somanassindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3602"&gt; &lt;div class="p"&gt;&lt;span class="pN"&gt;3602&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha cakkhundriyaṃ na uppajjati, no ca tesaṃ tattha somanassindriyaṃ na uppajjissati. Pañcavokāre parinibbantānaṃ asaññasattānaṃ arūpānaṃ ye ca sacakkhukā upekkhāya upapajjitvā parinibbāyissanti tesaṃ cavantānaṃ tesaṃ tattha cakkhundriyañca na uppajjati somanassindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3603"&gt; &lt;div class="p"&gt;&lt;span class="pN"&gt;3603&lt;/span&gt;«  Yassa vā pana yattha somanassindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3604"&gt; &lt;div class="p"&gt;&lt;span class="pN"&gt;3604&lt;/span&gt;Pacchimabhavikānaṃ pañcavokāraṃ upapajjantānaṃ ye ca sacakkhukā upekkhāya upapajjitvā parinibbāyissanti tesaṃ upapajjantānaṃ tesaṃ tattha somanassindriyaṃ na uppajjissati, no ca tesaṃ tattha cakkhundriyaṃ na uppajjati. Pañcavokāre parinibbantānaṃ asaññasattānaṃ arūpānaṃ ye ca sacakkhukā upekkhāya upapajjitvā parinibbāyissanti tesaṃ cavantānaṃ tesaṃ tattha somanassindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3605"&gt; &lt;div class="p"&gt;&lt;span class="pN"&gt;3605&lt;/span&gt;»  Yassa yattha cakkhundriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3606"&gt; &lt;div class="p"&gt;&lt;span class="pN"&gt;3606&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha cakkhundriyaṃ na uppajjati, no ca tesaṃ tattha upekkhindriyaṃ na uppajjissati. Pañcavokāre parinibbantānaṃ arūpe pacchimabhavikānaṃ asaññasattānaṃ ye ca sacakkhukā somanassena upapajjitvā parinibbāyissanti tesaṃ cavantānaṃ tesaṃ tattha cakkhundriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3607"&gt; &lt;div class="p"&gt;&lt;span class="pN"&gt;3607&lt;/span&gt;«  Yassa vā pana yattha upekkhindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3608"&gt; &lt;div class="p"&gt;&lt;span class="pN"&gt;3608&lt;/span&gt;Pacchimabhavikānaṃ pañcavokāraṃ upapajjantānaṃ ye ca sacakkhukā somanassena upapajjitvā parinibbāyissanti tesaṃ upapajjantānaṃ tesaṃ tattha upekkhindriyaṃ na uppajjissati, no ca tesaṃ tattha cakkhundriyaṃ na uppajjati. Pañcavokāre parinibbantānaṃ arūpe pacchimabhavikānaṃ asaññasattānaṃ ye ca sacakkhukā somanassena upapajjitvā parinibbāyissanti tesaṃ cavantānaṃ tesaṃ tattha upekkhindriyañca na uppajjissati cakkhundriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3609"&gt; &lt;div class="p"&gt;&lt;span class="pN"&gt;3609&lt;/span&gt;»  Yassa yattha cakkhundriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3610"&gt; &lt;div class="p"&gt;&lt;span class="pN"&gt;3610&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha cakkhundriyaṃ na uppajjati, no ca tesaṃ tattha manindriyaṃ na uppajjissati. Pañcavokāre parinibbantānaṃ arūpe pacchimabhavikānaṃ asaññasattānaṃ tesaṃ tattha cakkhundriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3611"&gt; &lt;div class="p"&gt;&lt;span class="pN"&gt;3611&lt;/span&gt;«  Yassa vā pana yattha manindriyaṃ na uppajjissati tassa tattha cakkhundriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3612"&gt; &lt;div class="p"&gt;&lt;span class="pN"&gt;3612&lt;/span&gt;Pacchimabhavikānaṃ pañcavokāraṃ upapajjantānaṃ tesaṃ tattha manindriyaṃ na uppajjissati, no ca tesaṃ tattha cakkhundriyaṃ na uppajjati. Pañcavokāre parinibbantānaṃ arūpe pacchimabhavikānaṃ asaññasattānaṃ tesaṃ tattha manindriyañca na uppajjissati cakkhundriyañca na uppajjati. (Cakkhundriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3613"&gt; &lt;div class="divNumber"&gt;396.&lt;/div&gt; &lt;div class="p"&gt;&lt;span class="pN"&gt;3613&lt;/span&gt;»  Yassa yattha ghānindriyaṃ na uppajjati tassa tattha itthindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3614"&gt; &lt;div class="p"&gt;&lt;span class="pN"&gt;3614&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ tesaṃ tattha ghānindriyaṃ na uppajjati, no ca tesaṃ tattha itthindriyaṃ na uppajjissati. Kāmāvacare parinibbantānaṃ rūpāvacarānaṃ arūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ cavantānaṃ tesaṃ tattha ghānindriyañca na uppajjati itthindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3615"&gt; &lt;div class="p"&gt;&lt;span class="pN"&gt;3615&lt;/span&gt;«  Yassa vā pana yattha itthindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3616"&gt; &lt;div class="p"&gt;&lt;span class="pN"&gt;3616&lt;/span&gt;Pacchimabhavikānaṃ kāmāvacaraṃ upapajjantānaṃ ye ca purisā eteneva bhāvena katici bhave dassetvā parinibbāyissanti tesaṃ upapajjantānaṃ tesaṃ tattha itthindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacarānaṃ arūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ cavantānaṃ tesaṃ tattha itthindriyañca na uppajjissati ghānindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3617"&gt; &lt;div class="p"&gt;&lt;span class="pN"&gt;3617&lt;/span&gt;»  Yassa yattha ghānindriyaṃ na uppajjati tassa tattha purisindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3618"&gt; &lt;div class="p"&gt;&lt;span class="pN"&gt;3618&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ tesaṃ tattha ghānindriyaṃ na uppajjati, no ca tesaṃ tattha purisindriyaṃ na uppajjissati. Kāmāvacare parinibbantānaṃ rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha ghānindriyañca na uppajjati purisindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3619"&gt; &lt;div class="p"&gt;&lt;span class="pN"&gt;3619&lt;/span&gt;«  Yassa vā pana yattha purisindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3620"&gt; &lt;div class="p"&gt;&lt;span class="pN"&gt;3620&lt;/span&gt;Pacchimabhavikānaṃ kāmāvacaraṃ upapajjantānaṃ yā ca itthiyo eteneva bhāvena katici bhave dassetvā parinibbāyissanti tāsaṃ upapajjantīnaṃ tesaṃ tattha purisindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha purisindriyañca na uppajjissati ghānindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3621"&gt; &lt;div class="p"&gt;&lt;span class="pN"&gt;3621&lt;/span&gt;»  Yassa yattha ghānindriyaṃ na uppajjati tassa tattha jīvitindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3622"&gt; &lt;div class="p"&gt;&lt;span class="pN"&gt;3622&lt;/span&gt;Sabbesaṃ cavantānaṃ aghānakānaṃ upapajjantānaṃ tesaṃ tattha ghānindriyaṃ na uppajjati, no ca tesaṃ tattha jīvitindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha ghānindriyañca na uppajjati jīvitindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3623"&gt; &lt;div class="p"&gt;&lt;span class="pN"&gt;3623&lt;/span&gt;«  Yassa vā pana yattha jīvitindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3624"&gt; &lt;div class="p"&gt;&lt;span class="pN"&gt;3624&lt;/span&gt;Pacchimabhavikānaṃ kāmāvacaraṃ upapajjantānaṃ tesaṃ tattha jīvitindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha jīvitindriyañca na uppajjissati ghānindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3625"&gt; &lt;div class="p"&gt;&lt;span class="pN"&gt;3625&lt;/span&gt;»  Yassa yattha ghānindriyaṃ na uppajjati tassa tattha somanassindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3626"&gt; &lt;div class="p"&gt;&lt;span class="pN"&gt;3626&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ tesaṃ tattha ghānindriyaṃ na uppajjati, no ca tesaṃ tattha somanassindriyaṃ na uppajjissati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ ye ca upekkhāya upapajjitvā parinibbāyissanti tesaṃ cavantānaṃ tesaṃ tattha ghānindriyañca na uppajjati somanassindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3627"&gt; &lt;div class="p"&gt;&lt;span class="pN"&gt;3627&lt;/span&gt;«  Yassa vā pana yattha somanassindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3628"&gt; &lt;div class="p"&gt;&lt;span class="pN"&gt;3628&lt;/span&gt;Pacchimabhavikānaṃ kāmāvacaraṃ upapajjantānaṃ ye ca saghānakā upekkhāya upapajjitvā parinibbāyissanti tesaṃ upapajjantānaṃ tesaṃ tattha somanassindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ ye ca upekkhāya upapajjitvā parinibbāyissanti tesaṃ cavantānaṃ tesaṃ tattha somanassindriyañca na uppajjissati ghānindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3629"&gt; &lt;div class="p"&gt;&lt;span class="pN"&gt;3629&lt;/span&gt;»  Yassa yattha ghānindriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3630"&gt; &lt;div class="p"&gt;&lt;span class="pN"&gt;3630&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha ghānindriyaṃ na uppajjati, no ca tesaṃ tattha upekkhindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ ye ca somanassena upapajjitvā parinibbāyissanti tesaṃ cavantānaṃ tesaṃ tattha ghānindriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3631"&gt; &lt;div class="p"&gt;&lt;span class="pN"&gt;3631&lt;/span&gt;«  Yassa vā pana yattha upekkhindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3632"&gt; &lt;div class="p"&gt;&lt;span class="pN"&gt;3632&lt;/span&gt;Pacchimabhavikānaṃ kāmāvacaraṃ upapajjantānaṃ ye ca saghānakā somanassena upapajjitvā parinibbāyissanti tesaṃ upapajjantānaṃ tesaṃ tattha upekkhindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ ye ca somanassena upapajjitvā parinibbāyissanti tesaṃ cavantānaṃ tesaṃ tattha upekkhindriyañca na uppajjissati ghānindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3633"&gt; &lt;div class="p"&gt;&lt;span class="pN"&gt;3633&lt;/span&gt;»  Yassa yattha ghānindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3634"&gt; &lt;div class="p"&gt;&lt;span class="pN"&gt;3634&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha ghānindriyaṃ na uppajjati, no ca tesaṃ tattha manindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha ghānindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3635"&gt; &lt;div class="p"&gt;&lt;span class="pN"&gt;3635&lt;/span&gt;«  Yassa vā pana yattha manindriyaṃ na uppajjissati tassa tattha ghānindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3636"&gt; &lt;div class="p"&gt;&lt;span class="pN"&gt;3636&lt;/span&gt;Pacchimabhavikānaṃ saghānakānaṃ upapajjantānaṃ tesaṃ tattha manindriyaṃ na uppajjissati, no ca tesaṃ tattha ghānindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha manindriyañca na uppajjissati ghānindriyañca na uppajjati. (Ghānindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3637"&gt; &lt;div class="divNumber"&gt;397.&lt;/div&gt; &lt;div class="p"&gt;&lt;span class="pN"&gt;3637&lt;/span&gt;»  Yassa yattha itthindriyaṃ na uppajjati tassa tattha purisindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3638"&gt; &lt;div class="p"&gt;&lt;span class="pN"&gt;3638&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ tesaṃ tattha itthindriyaṃ na uppajjati, no ca tesaṃ tattha purisindriyaṃ na uppajjissati. Kāmāvacare parinibbantānaṃ rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha itthindriyañca na uppajjati purisindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3639"&gt; &lt;div class="p"&gt;&lt;span class="pN"&gt;3639&lt;/span&gt;«  Yassa vā pana yattha purisindriyaṃ na uppajjissati tassa tattha itthindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3640"&gt; &lt;div class="p"&gt;&lt;span class="pN"&gt;3640&lt;/span&gt;Pacchimabhavikānaṃ itthīnaṃ upapajjantīnaṃ yā ca itthiyo eteneva bhāvena katici bhave dassetvā parinibbāyissanti tāsaṃ upapajjantīnaṃ tāsaṃ tattha purisindriyaṃ na uppajjissati, no ca tāsaṃ tattha itthindriyaṃ na uppajjati. Kāmāvacare parinibbantānaṃ rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tāsaṃ cavantīnaṃ tesaṃ tattha purisindriyañca na uppajjissati itthindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3641"&gt; &lt;div class="p"&gt;&lt;span class="pN"&gt;3641&lt;/span&gt;»  Yassa yattha itthindriyaṃ na uppajjati tassa tattha jīvitindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3642"&gt; &lt;div class="p"&gt;&lt;span class="pN"&gt;3642&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha itthindriyaṃ na uppajjati, no ca tesaṃ tattha jīvitindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha itthindriyañca na uppajjati jīvitindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3643"&gt; &lt;div class="p"&gt;&lt;span class="pN"&gt;3643&lt;/span&gt;«  Yassa vā pana yattha jīvitindriyaṃ na uppajjissati tassa tattha itthindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3644"&gt; &lt;div class="p"&gt;&lt;span class="pN"&gt;3644&lt;/span&gt;Pacchimabhavikānaṃ itthīnaṃ upapajjantīnaṃ tāsaṃ tattha jīvitindriyaṃ na uppajjissati, no ca tāsaṃ tattha itthindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha jīvitindriyañca na uppajjissati itthindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3645"&gt; &lt;div class="p"&gt;&lt;span class="pN"&gt;3645&lt;/span&gt;»  Yassa yattha itthindriyaṃ na uppajjati tassa tattha somanassindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3646"&gt; &lt;div class="p"&gt;&lt;span class="pN"&gt;3646&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ tesaṃ tattha itthindriyaṃ na uppajjati, no ca tesaṃ tattha somanassindriyaṃ na uppajjissati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ yā ca itthiyo upekkhāya upapajjitvā parinibbāyissanti tāsaṃ cavantīnaṃ tesaṃ tattha itthindriyañca na uppajjati somanassindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3647"&gt; &lt;div class="p"&gt;&lt;span class="pN"&gt;3647&lt;/span&gt;«  Yassa vā pana yattha somanassindriyaṃ na uppajjissati tassa tattha itthindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3648"&gt; &lt;div class="p"&gt;&lt;span class="pN"&gt;3648&lt;/span&gt;Pacchimabhavikānaṃ itthīnaṃ upapajjantīnaṃ yā ca itthiyo upekkhāya upapajjitvā parinibbāyissanti tāsaṃ upapajjantīnaṃ tāsaṃ tattha somanassindriyaṃ na uppajjissati, no ca tāsaṃ tattha itthindriyaṃ na uppajjati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ yā ca itthiyo upekkhāya upapajjitvā parinibbāyissanti tāsaṃ cavantīnaṃ tesaṃ tattha somanassindriyañca na uppajjissati itthindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3649"&gt; &lt;div class="p"&gt;&lt;span class="pN"&gt;3649&lt;/span&gt;»  Yassa yattha itthindriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3650"&gt; &lt;div class="p"&gt;&lt;span class="pN"&gt;3650&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha itthindriyaṃ na uppajjati, no ca tesaṃ tattha upekkhindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ yā ca itthiyo somanassena upapajjitvā parinibbāyissanti tāsaṃ cavantīnaṃ tesaṃ tattha itthindriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3651"&gt; &lt;div class="p"&gt;&lt;span class="pN"&gt;3651&lt;/span&gt;«  Yassa vā pana yattha upekkhindriyaṃ na uppajjissati tassa tattha itthindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3652"&gt; &lt;div class="p"&gt;&lt;span class="pN"&gt;3652&lt;/span&gt;Pacchimabhavikānaṃ itthīnaṃ upapajjantīnaṃ yā ca itthiyo somanassena upapajjitvā parinibbāyissanti tāsaṃ upapajjantīnaṃ tāsaṃ tattha upekkhindriyaṃ na uppajjissati, no ca tāsaṃ tattha itthindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ yā ca itthiyo somanassena upapajjitvā parinibbāyissanti tāsaṃ cavantīnaṃ tesaṃ tattha upekkhindriyañca na uppajjissati itthindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3653"&gt; &lt;div class="p"&gt;&lt;span class="pN"&gt;3653&lt;/span&gt;»  Yassa yattha itthindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3654"&gt; &lt;div class="p"&gt;&lt;span class="pN"&gt;3654&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha itthindriyaṃ na uppajjati, no ca tesaṃ tattha manindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha itthindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3655"&gt; &lt;div class="p"&gt;&lt;span class="pN"&gt;3655&lt;/span&gt;«  Yassa vā pana yattha manindriyaṃ na uppajjissati tassa tattha itthindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3656"&gt; &lt;div class="p"&gt;&lt;span class="pN"&gt;3656&lt;/span&gt;Pacchimabhavikānaṃ itthīnaṃ upapajjantīnaṃ tāsaṃ tattha manindriyaṃ na uppajjissati, no ca tāsaṃ tattha itthindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha manindriyañca na uppajjissati itthindriyañca na uppajjati. (Itthindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3657"&gt; &lt;div class="divNumber"&gt;398.&lt;/div&gt; &lt;div class="p"&gt;&lt;span class="pN"&gt;3657&lt;/span&gt;»  Yassa yattha purisindriyaṃ na uppajjati tassa tattha jīvitindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3658"&gt; &lt;div class="p"&gt;&lt;span class="pN"&gt;3658&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha purisindriyaṃ na uppajjati, no ca tesaṃ tattha jīvitindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha purisindriyañca na uppajjati jīvitindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3659"&gt; &lt;div class="p"&gt;&lt;span class="pN"&gt;3659&lt;/span&gt;«  Yassa vā pana yattha jīvitindriyaṃ na uppajjissati tassa tattha purisindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3660"&gt; &lt;div class="p"&gt;&lt;span class="pN"&gt;3660&lt;/span&gt;Pacchimabhavikānaṃ purisānaṃ upapajjantānaṃ tesaṃ tattha jīvitindriyaṃ na uppajjissati, no ca tesaṃ tattha purisindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ tesaṃ tattha jīvitindriyañca na uppajjissati purisindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3661"&gt; &lt;div class="p"&gt;&lt;span class="pN"&gt;3661&lt;/span&gt;»  Yassa yattha purisindriyaṃ na uppajjati tassa tattha somanassindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3662"&gt; &lt;div class="p"&gt;&lt;span class="pN"&gt;3662&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ tesaṃ tattha purisindriyaṃ na uppajjati, no ca tesaṃ tattha somanassindriyaṃ na uppajjissati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ ye ca purisā upekkhāya upapajjitvā parinibbāyissanti tesaṃ cavantānaṃ tesaṃ tattha purisindriyañca na uppajjati somanassindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3663"&gt; &lt;div class="p"&gt;&lt;span class="pN"&gt;3663&lt;/span&gt;«  Yassa vā pana yattha somanassindriyaṃ na uppajjissati tassa tattha purisindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3664"&gt; &lt;div class="p"&gt;&lt;span class="pN"&gt;3664&lt;/span&gt;Pacchimabhavikānaṃ purisānaṃ upapajjantānaṃ ye ca purisā upekkhāya upapajjitvā parinibbāyissanti tesaṃ upapajjantānaṃ tesaṃ tattha somanassindriyaṃ na uppajjissati, no ca tesaṃ tattha purisindriyaṃ na uppajjati. Kāmāvacare parinibbantānaṃ rūpāvacare pacchimabhavikānaṃ asaññasattānaṃ arūpānaṃ ye ca purisā upekkhāya upapajjitvā parinibbāyissanti tesaṃ cavantānaṃ tesaṃ tattha somanassindriyañca na uppajjissati purisindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3665"&gt; &lt;div class="p"&gt;&lt;span class="pN"&gt;3665&lt;/span&gt;»  Yassa yattha purisindriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3666"&gt; &lt;div class="p"&gt;&lt;span class="pN"&gt;3666&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha purisindriyaṃ na uppajjati, no ca tesaṃ tattha upekkhindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ ye ca purisā somanassena upapajjitvā parinibbāyissanti tesaṃ cavantānaṃ tesaṃ tattha purisindriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3667"&gt; &lt;div class="p"&gt;&lt;span class="pN"&gt;3667&lt;/span&gt;«  Yassa vā pana yattha upekkhindriyaṃ na uppajjissati tassa tattha purisindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3668"&gt; &lt;div class="p"&gt;&lt;span class="pN"&gt;3668&lt;/span&gt;Pacchimabhavikānaṃ purisānaṃ uppajjantānaṃ ye ca purisā somanassena upapajjitvā parinibbāyissanti tesaṃ upapajjantānaṃ tesaṃ tattha upekkhindriyaṃ na uppajjissati, no ca tesaṃ tattha purisindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ ye ca purisā somanassena upapajjitvā parinibbāyissanti tesaṃ cavantānaṃ tesaṃ tattha upekkhindriyañca na uppajjissati purisindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3669"&gt; &lt;div class="p"&gt;&lt;span class="pN"&gt;3669&lt;/span&gt;»  Yassa yattha purisindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3670"&gt; &lt;div class="p"&gt;&lt;span class="pN"&gt;3670&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha purisindriyaṃ na uppajjati, no ca tesaṃ tattha manindriyaṃ na uppajjissati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha purisindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3671"&gt; &lt;div class="p"&gt;&lt;span class="pN"&gt;3671&lt;/span&gt;«  Yassa vā pana yattha manindriyaṃ na uppajjissati tassa tattha purisindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3672"&gt; &lt;div class="p"&gt;&lt;span class="pN"&gt;3672&lt;/span&gt;Pacchimabhavikānaṃ purisānaṃ upapajjantānaṃ tesaṃ tattha manindriyaṃ na uppajjissati, no ca tesaṃ tattha purisindriyaṃ na uppajjati. Kāmāvacare parinibbantānaṃ rūpāvacare arūpāvacare pacchimabhavikānaṃ asaññasattānaṃ tesaṃ tattha manindriyañca na uppajjissati purisindriyañca na uppajjati. (Purisindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3673"&gt; &lt;div class="divNumber"&gt;399.&lt;/div&gt; &lt;div class="p"&gt;&lt;span class="pN"&gt;3673&lt;/span&gt;»  Yassa yattha jīvitindriyaṃ na uppajjati tassa tattha somanassindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3674"&gt; &lt;div class="p"&gt;&lt;span class="pN"&gt;3674&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha jīvitindriyaṃ na uppajjati, no ca tesaṃ tattha somanassindriyaṃ na uppajjissati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṃ uppajjissati tassa cittassa bhaṅgakkhaṇe asaññasattā cavantānaṃ tesaṃ tattha jīvitindriyañca na uppajjati somanassindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3675"&gt; &lt;div class="p"&gt;&lt;span class="pN"&gt;3675&lt;/span&gt;«  Yassa vā pana yattha somanassindriyaṃ na uppajjissati tassa tattha jīvitindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3676"&gt; &lt;div class="p"&gt;&lt;span class="pN"&gt;3676&lt;/span&gt;Pacchimacittassa uppādakkhaṇe yassa cittassa anantarā upekkhāsampayuttapacchimacittaṃ uppajjissati tassa cittassa uppādakkhaṇe asaññasattaṃ upapajjantānaṃ tesaṃ tattha somanassindriyaṃ na uppajjissati, no ca tesaṃ tattha jīvitindriyaṃ na uppajjati. Pacchimacittassa bhaṅgakkhaṇe yassa cittassa anantarā upekkhāsampayuttapacchimacittaṃ uppajjissati tassa cittassa bhaṅgakkhaṇe asaññasattā cavantānaṃ tesaṃ tattha somanassindriyañca na uppajjissati jīvitindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3677"&gt; &lt;div class="p"&gt;&lt;span class="pN"&gt;3677&lt;/span&gt;»  Yassa yattha jīvitindriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3678"&gt; &lt;div class="p"&gt;&lt;span class="pN"&gt;3678&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha jīvitindriyaṃ na uppajjati, no ca tesaṃ tattha upekkhindriyaṃ na uppajjissati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṃ uppajjissati tassa cittassa bhaṅgakkhaṇe asaññasattā cavantānaṃ tesaṃ tattha jīvitindriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3679"&gt; &lt;div class="p"&gt;&lt;span class="pN"&gt;3679&lt;/span&gt;«  Yassa vā pana yattha upekkhindriyaṃ na uppajjissati tassa tattha jīvitindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3680"&gt; &lt;div class="p"&gt;&lt;span class="pN"&gt;3680&lt;/span&gt;Pacchimacittassa uppādakkhaṇe yassa cittassa anantarā somanassasampayuttapacchimacittaṃ uppajjissati tassa cittassa uppādakkhaṇe asaññasattaṃ upapajjantānaṃ tesaṃ tattha upekkhindriyaṃ na uppajjissati, no ca tesaṃ tattha jīvitindriyaṃ na uppajjati. Pacchimacittassa bhaṅgakkhaṇe yassa cittassa anantarā somanassasampayuttapacchimacittaṃ uppajjissati tassa cittassa bhaṅgakkhaṇe asaññasattā cavantānaṃ tesaṃ tattha upekkhindriyañca na uppajjissati jīvitindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3681"&gt; &lt;div class="p"&gt;&lt;span class="pN"&gt;3681&lt;/span&gt;»  Yassa yattha jīvitindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3682"&gt; &lt;div class="p"&gt;&lt;span class="pN"&gt;3682&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha jīvitindriyaṃ na uppajjati, no ca tesaṃ tattha manindriyaṃ na uppajjissati. Pacchimacittassa bhaṅgakkhaṇe asaññasattā cavantānaṃ tesaṃ tattha jīvitindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3683"&gt; &lt;div class="p"&gt;&lt;span class="pN"&gt;3683&lt;/span&gt;«  Yassa vā pana yattha manindriyaṃ na uppajjissati tassa tattha jīvitindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3684"&gt; &lt;div class="p"&gt;&lt;span class="pN"&gt;3684&lt;/span&gt;Pacchimacittassa uppādakkhaṇe asaññasattaṃ upapajjantānaṃ tesaṃ tattha manindriyaṃ na uppajjissati, no ca tesaṃ tattha jīvitindriyaṃ na uppajjati. Pacchimacittassa bhaṅgakkhaṇe asaññasattā cavantānaṃ tesaṃ tattha manindriyañca na uppajjissati jīvitindriyañca na uppajjati. (Jīvitindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3685"&gt; &lt;div class="divNumber"&gt;400.&lt;/div&gt; &lt;div class="p"&gt;&lt;span class="pN"&gt;3685&lt;/span&gt;»  Yassa yattha somanassindriyaṃ na uppajjati tassa tattha upekkhindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3686"&gt; &lt;div class="p"&gt;&lt;span class="pN"&gt;3686&lt;/span&gt;Sabbesaṃ cittassa bhaṅgakkhaṇe somanassavippayuttacittassa uppādakkhaṇe tesaṃ tattha somanassindriyaṃ na uppajjati, no ca tesaṃ tattha upekkhindriyaṃ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tassa cittassa bhaṅgakkhaṇe asaññasattānaṃ tesaṃ tattha somanassindriyañca na uppajjati upekkhindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3687"&gt; &lt;div class="p"&gt;&lt;span class="pN"&gt;3687&lt;/span&gt;«  Yassa vā pana yattha upekkhindriyaṃ na uppajjissati tassa tattha somanassindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3688"&gt; &lt;div class="p"&gt;&lt;span class="pN"&gt;3688&lt;/span&gt;Somanassasampayuttapacchimacittassa uppādakkhaṇe yassa cittassa anantarā somanassasampayuttapacchimacittaṃ uppajjissati tassa cittassa uppādakkhaṇe tesaṃ tattha upekkhindriyaṃ na uppajjissati, no ca tesaṃ tattha somanassindriyaṃ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tassa cittassa bhaṅgakkhaṇe asaññasattānaṃ tesaṃ tattha upekkhindriyañca na uppajjissati somanassindriyañca na uppajjati. &lt;/div&gt;&lt;/div&gt;&lt;div class="q" id="p_35Y10_3689"&gt; &lt;div class="p"&gt;&lt;span class="pN"&gt;3689&lt;/span&gt;»  Yassa yattha somanassindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3690"&gt; &lt;div class="p"&gt;&lt;span class="pN"&gt;3690&lt;/span&gt;Sabbesaṃ cittassa bhaṅgakkhaṇe somanassavippayuttacittassa uppādakkhaṇe tesaṃ tattha somanassindriyaṃ na uppajjati, no ca tesaṃ tattha manindriyaṃ na uppajjissati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṃ asaññasattānaṃ tesaṃ tattha somanassindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3691"&gt; &lt;div class="p"&gt;&lt;span class="pN"&gt;3691&lt;/span&gt;«  Yassa vā pana yattha manindriyaṃ na uppajjissati tassa tattha somanassindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3692"&gt; &lt;div class="p"&gt;&lt;span class="pN"&gt;3692&lt;/span&gt;Somanassasampayuttapacchimacittassa uppādakkhaṇe tesaṃ tattha manindriyaṃ na uppajjissati, no ca tesaṃ tattha somanassindriyaṃ na uppajjati. Somanassasampayuttapacchimacittassa bhaṅgakkhaṇe upekkhāsampayuttapacchimacittasamaṅgīnaṃ asaññasattānaṃ tesaṃ tattha manindriyañca na uppajjissati somanassindriyañca na uppajjati. (Somanassindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3693"&gt; &lt;div class="divNumber"&gt;401.&lt;/div&gt; &lt;div class="p"&gt;&lt;span class="pN"&gt;3693&lt;/span&gt;»  Yassa yattha upekkhindriyaṃ na uppajjati tassa tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3694"&gt; &lt;div class="p"&gt;&lt;span class="pN"&gt;3694&lt;/span&gt;Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe tesaṃ tattha upekkhindriyaṃ na uppajjati, no ca tesaṃ tattha manindriyaṃ na uppajjissati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṃ asaññasattānaṃ tesaṃ tattha upekkhindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3695"&gt; &lt;div class="p"&gt;&lt;span class="pN"&gt;3695&lt;/span&gt;«  Yassa vā pana yattha manindriyaṃ na uppajjissati tassa tattha upekkhindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3696"&gt; &lt;div class="p"&gt;&lt;span class="pN"&gt;3696&lt;/span&gt;Upekkhāsampayuttapacchimacittassa uppādakkhaṇe tesaṃ tattha manindriyaṃ na uppajjissati, no ca tesaṃ tattha upekkhindriyaṃ na uppajjati. Upekkhāsampayuttapacchimacittassa bhaṅgakkhaṇe somanassasampayuttapacchimacittasamaṅgīnaṃ asaññasattānaṃ tesaṃ tattha manindriyañca na uppajjissati upekkhindriyañca na uppajjati. (Upekkhindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3697"&gt; &lt;div class="divNumber"&gt;402.&lt;/div&gt; &lt;div class="p"&gt;&lt;span class="pN"&gt;3697&lt;/span&gt;»  Yassa yattha saddhindriyaṃ na uppajjati tassa tattha paññindriyaṃ…pe…  manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3698"&gt; &lt;div class="p"&gt;&lt;span class="pN"&gt;3698&lt;/span&gt;Sabbesaṃ cittassa bhaṅgakkhaṇe saddhāvippayuttacittassa uppādakkhaṇe tesaṃ tattha saddhindriyaṃ na uppajjati, no ca tesaṃ tattha manindriyaṃ na uppajjissati. Pacchimacittassa bhaṅgakkhaṇe asaññasattānaṃ tesaṃ tattha saddhindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3699"&gt; &lt;div class="p"&gt;&lt;span class="pN"&gt;3699&lt;/span&gt;«  Yassa vā pana yattha manindriyaṃ na uppajjissati tassa tattha saddhindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3700"&gt; &lt;div class="p"&gt;&lt;span class="pN"&gt;3700&lt;/span&gt;Pacchimacittassa uppādakkhaṇe tesaṃ tattha manindriyaṃ na uppajjissati, no ca tesaṃ tattha saddhindriyaṃ na uppajjati. Pacchimacittassa bhaṅgakkhaṇe asaññasattānaṃ tesaṃ tattha manindriyañca na uppajjissati saddhindriyañca na uppajjati. (Saddhindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3701"&gt; &lt;div class="divNumber"&gt;403.&lt;/div&gt; &lt;div class="p"&gt;&lt;span class="pN"&gt;3701&lt;/span&gt;»  Yassa yattha paññindriyaṃ na uppajjati tassa tattha manindriyaṃ na uppajjissatīti? &lt;/div&gt;&lt;/div&gt;&lt;div class="q" id="p_35Y10_3702"&gt; &lt;div class="p"&gt;&lt;span class="pN"&gt;3702&lt;/span&gt;Sabbesaṃ cittassa bhaṅgakkhaṇe ñāṇavippayuttacittassa uppādakkhaṇe tesaṃ tattha paññindriyaṃ na uppajjati, no ca tesaṃ tattha manindriyaṃ na uppajjissati. Pacchimacittassa bhaṅgakkhaṇe asaññasattānaṃ tesaṃ tattha paññindriyañca na uppajjati manindriyañca na uppajjissati. &lt;/div&gt;&lt;/div&gt;&lt;div class="q" id="p_35Y10_3703"&gt; &lt;div class="p"&gt;&lt;span class="pN"&gt;3703&lt;/span&gt;«  Yassa vā pana yattha manindriyaṃ na uppajjissati tassa tattha paññindriyaṃ na uppajjatīti? &lt;/div&gt;&lt;/div&gt;&lt;div class="q" id="p_35Y10_3704"&gt; &lt;div class="p"&gt;&lt;span class="pN"&gt;3704&lt;/span&gt;Pacchimacittassa uppādakkhaṇe tesaṃ tattha manindriyaṃ na uppajjissati, no ca tesaṃ tattha paññindriyaṃ na uppajjati. Pacchimacittassa bhaṅgakkhaṇe asaññasattānaṃ tesaṃ tattha manindriyañca na uppajjissati paññindriyañca na uppajjati. (Paññindriyamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260445" title="Go to previous page"&gt;&amp;lt;&amp;lt; 2.1.5.5 Paccanīkaokāsa&lt;/a&gt;&lt;a href="javascript:void(0)" onclick="upP()" id="upL" name="258884" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258885" title="Go to next page"&gt;2.1.6 Atītānāgatavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
