<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.8 Hemakamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Hemakamāṇavapucchāniddesa&lt;/div&gt;&lt;div class="q" id="p_25Cn_668"&gt; &lt;div class="divNumber"&gt;53.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;668&lt;/div&gt; &lt;div class="G"&gt;&lt;span class="bold"&gt;Ye me pubbe viyākaṃsu, &lt;span class="gathaQuote"&gt;(iccāyasmā hemako)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Huraṃ gotamasāsanā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Iccāsi iti bhavissati,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sabbaṃ taṃ itihītihaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sabbaṃ taṃ takkavaḍḍhanaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Nāhaṃ tattha abhiramiṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_669"&gt; &lt;div class="p"&gt;&lt;span class="pN"&gt;669&lt;/span&gt;&lt;span class="bold"&gt;Ye me pubbe viyākaṃsū&lt;/span&gt;ti yo ca bāvarī brāhmaṇo ye caññe tassa ācariyā, te sakaṃ diṭṭhiṃ sakaṃ khantiṃ sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ byākaṃsu ācikkhiṃsu desayiṃsu paññapiṃsu paṭṭhapiṃsu vivariṃsu vibhajiṃsu uttānīakaṃsu pakāsesunti—  ye me pubbe viyākaṃsu. &lt;span class="bold"&gt;Iccāyasmā hemako&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  padānupubbatāpetaṃ—  iccāti. &lt;span class="bold"&gt;Āyasmā&lt;/span&gt;ti piyavacanaṃ…pe… . &lt;span class="bold"&gt;Hemako&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā hemako. &lt;/div&gt;&lt;/div&gt;&lt;div class="q" id="p_25Cn_670"&gt; &lt;div class="p"&gt;&lt;span class="pN"&gt;670&lt;/span&gt;&lt;span class="bold"&gt;Huraṃ gotamasāsanā&lt;/span&gt;ti huraṃ gotamasāsanā paraṃ gotamasāsanā pure gotamasāsanā paṭhamataraṃ gotamasāsanā buddhasāsanā jinasāsanā tathāgatasāsanā arahantasāsanāti—  huraṃ gotamasāsanā. &lt;/div&gt;&lt;/div&gt;&lt;div class="q" id="p_25Cn_671"&gt; &lt;div class="p"&gt;&lt;span class="pN"&gt;671&lt;/span&gt;&lt;span class="bold"&gt;Iccāsi iti bhavissatī&lt;/span&gt;ti evaṃ kira āsi, evaṃ kira bhavissatīti—  iccāsi iti bhavissati. &lt;/div&gt;&lt;/div&gt;&lt;div class="q" id="p_25Cn_672"&gt; &lt;div class="p"&gt;&lt;span class="pN"&gt;672&lt;/span&gt;&lt;span class="bold"&gt;Sabbaṃ taṃ itihītihan&lt;/span&gt;ti sabbaṃ taṃ itihītihaṃ itikirāya paraṃparāya piṭakasampadāya takkahetu nayahetu ākāraparivitakkena diṭṭhinijjhānakkhantiyā na sāmaṃ sayamabhiññātaṃ na attapaccakkhadhammaṃ kathayiṃsūti—  sabbaṃ taṃ itihītihaṃ. &lt;/div&gt;&lt;/div&gt;&lt;div class="q" id="p_25Cn_673"&gt; &lt;div class="p"&gt;&lt;span class="pN"&gt;673&lt;/span&gt;&lt;span class="bold"&gt;Sabbaṃ taṃ takkavaḍḍhanan&lt;/span&gt;ti sabbaṃ taṃ takkavaḍḍhanaṃ vitakkavaḍḍhanaṃ saṅkappavaḍḍhanaṃ kāmavitakkavaḍḍhanaṃ byāpādavitakkavaḍḍhanaṃ vihiṃsāvitakkavaḍḍhanaṃ ñātivitakkavaḍḍhanaṃ janapadavitakkavaḍḍhanaṃ amarāvitakkavaḍḍhanaṃ parānudayatāpaṭisaṃyuttavitakkavaḍḍhanaṃ lābhasakkārasilokapaṭisaṃyuttavitakkavaḍḍhanaṃ anavaññattipaṭisaṃyuttavitakkavaḍḍhananti—  sabbaṃ taṃ takkavaḍḍhanaṃ. &lt;/div&gt;&lt;/div&gt;&lt;div class="q" id="p_25Cn_674"&gt; &lt;div class="p"&gt;&lt;span class="pN"&gt;674&lt;/span&gt;&lt;span class="bold"&gt;Nāhaṃ tattha abhiramin&lt;/span&gt;ti nāhaṃ tattha abhiramiṃ na vindiṃ nādhigacchiṃ na paṭilabhinti—  nāhaṃ tattha abhiramiṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_675"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;675&lt;/div&gt; &lt;div class="G"&gt;“Ye me pubbe viyākaṃsu, &lt;span class="gathaQuote"&gt;(iccāyasmā hemako)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Huraṃ gotamasāsanā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Iccāsi iti bhavissati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbaṃ taṃ itihītihaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbaṃ taṃ takkavaḍḍhanaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nāhaṃ tattha abhiramin”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_676"&gt; &lt;div class="divNumber"&gt;54.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;676&lt;/div&gt; &lt;div class="G"&gt;&lt;span class="bold"&gt;Tvañca me dhammamakkhāhi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṇhānigghātanaṃ muni;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yaṃ viditvā sato caraṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tare loke visattikaṃ.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_677"&gt; &lt;div class="p"&gt;&lt;span class="pN"&gt;677&lt;/span&gt;&lt;span class="bold"&gt;Tvañca me dhammamakkhāhī&lt;/span&gt;ti. &lt;span class="bold"&gt;Tvan&lt;/span&gt;ti bhagavantaṃ bhaṇati. &lt;span class="bold"&gt;Dhammamakkhāhī&lt;/span&gt;ti. &lt;span class="bold"&gt;Dhamman&lt;/span&gt;ti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ, cattāro satipaṭṭhāne cattāro sammappadhāne cattāro iddhipāde pañcindriyāni pañca balāni satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca paṭipadaṃ akkhāhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  tvañca me dhammamakkhāhi. &lt;/div&gt;&lt;/div&gt;&lt;div class="q" id="p_25Cn_678"&gt; &lt;div class="p"&gt;&lt;span class="pN"&gt;678&lt;/span&gt;&lt;span class="bold"&gt;Taṇhānigghātanaṃ munī&lt;/span&gt;ti. &lt;span class="bold"&gt;Taṇhā&lt;/span&gt;ti—  rūpataṇhā…pe…  dhammataṇhā. Taṇhānigghātanaṃ taṇhāpahānaṃ taṇhāvūpasamaṃ taṇhāpaṭinissaggaṃ taṇhāpaṭippassaddhiṃ amataṃ nibbānaṃ. &lt;span class="bold"&gt;Munī&lt;/span&gt;ti monaṃ vuccati ñāṇaṃ…pe…  saṅgajālamaticca so munīti—  taṇhānigghātanaṃ muni. &lt;/div&gt;&lt;/div&gt;&lt;div class="q" id="p_25Cn_679"&gt; &lt;div class="p"&gt;&lt;span class="pN"&gt;679&lt;/span&gt;&lt;span class="bold"&gt;Yaṃ viditvā sato caran&lt;/span&gt;ti yaṃ viditaṃ katvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā, “sabbe saṅkhārā dukkhā”ti…pe…  “sabbe dhammā anattā”ti…pe…  “yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato…pe…  so vuccati sato. &lt;span class="bold"&gt;Caran&lt;/span&gt;ti caranto viharanto iriyanto vattento pālento yapento yāpentoti—  yaṃ viditvā sato caraṃ. &lt;/div&gt;&lt;/div&gt;&lt;div class="q" id="p_25Cn_680"&gt; &lt;div class="p"&gt;&lt;span class="pN"&gt;680&lt;/span&gt;&lt;span class="bold"&gt;Tare loke visattikan&lt;/span&gt;ti visattikā vuccati taṇhā. Yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Visattikā&lt;/span&gt;ti kenaṭṭhena visattikā…pe…  visaṭā vitthatāti visattikā. &lt;span class="bold"&gt;Loke&lt;/span&gt;ti apāyaloke manussaloke devaloke khandhaloke dhātuloke āyatanaloke. &lt;span class="bold"&gt;Tare loke visattikan&lt;/span&gt;ti loke vesā visattikā loke vetaṃ visattikaṃ sato tareyyaṃ uttareyyaṃ patareyyaṃ samatikkameyyaṃ vītivatteyyanti—  tare loke visattikaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_681"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;681&lt;/div&gt; &lt;div class="G"&gt;“Tvañca me dhammamakkhāhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;taṇhānigghātanaṃ muni;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yaṃ viditvā sato caraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tare loke visattikan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_682"&gt; &lt;div class="divNumber"&gt;55.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;682&lt;/div&gt; &lt;div class="G"&gt;&lt;span class="bold"&gt;Idha diṭṭhasutamutaviññātesu,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Piyarūpesu hemaka;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Chandarāgavinodanaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Nibbānapadamaccutaṃ.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_683"&gt; &lt;div class="p"&gt;&lt;span class="pN"&gt;683&lt;/span&gt;&lt;span class="bold"&gt;Idha diṭṭhasutamutaviññātesū&lt;/span&gt;ti. &lt;span class="bold"&gt;Diṭṭhan&lt;/span&gt;ti cakkhunā diṭṭhaṃ; &lt;span class="bold"&gt;sutan&lt;/span&gt;ti sotena sutaṃ; &lt;span class="bold"&gt;mutan&lt;/span&gt;ti ghānena ghāyitaṃ jivhāya sāyitaṃ kāyena phuṭṭhaṃ; &lt;span class="bold"&gt;viññātan&lt;/span&gt;ti manasā viññātanti—  idha diṭṭhasutamutaviññātesu. &lt;/div&gt;&lt;/div&gt;&lt;div class="q" id="p_25Cn_684"&gt; &lt;div class="p"&gt;&lt;span class="pN"&gt;684&lt;/span&gt;&lt;span class="bold"&gt;Piyarūpesu hemakā&lt;/span&gt;ti kiñca loke piyarūpaṃ sātarūpaṃ? Cakkhu loke piyarūpaṃ sātarūpaṃ, sotaṃ loke…pe…  ghānaṃ loke…  jivhā loke…  kāyo loke…  mano loke piyarūpaṃ sātarūpaṃ; rūpā loke piyarūpaṃ sātarūpaṃ, saddā loke…  gandhā loke…  rasā loke…  phoṭṭhabbā loke…  dhammā loke piyarūpaṃ sātarūpaṃ; cakkhuviññāṇaṃ loke piyarūpaṃ sātarūpaṃ, sotaviññāṇaṃ loke piyarūpaṃ sātarūpaṃ, ghānaviññāṇaṃ loke…  jivhāviññāṇaṃ loke…  kāyaviññāṇaṃ loke…  manoviññāṇaṃ loke piyarūpaṃ sātarūpaṃ, cakkhusamphasso loke…  sotasamphasso loke…  ghānasamphasso loke…  jivhāsamphasso loke…  kāyasamphasso loke…  manosamphasso loke piyarūpaṃ sātarūpaṃ; cakkhusamphassajā vedanā loke piyarūpaṃ sātarūpaṃ…  sotasamphassajā vedanā…  ghānasamphassajā vedanā…  jivhāsamphassajā vedanā…  kāyasamphassajā vedanā…  manosamphassajā vedanā loke piyarūpaṃ sātarūpaṃ; rūpasaññā loke…  saddasaññā loke…  gandhasaññā loke…  rasasaññā loke…  phoṭṭhabbasaññā loke…  dhammasaññā loke piyarūpaṃ sātarūpaṃ, rūpasañcetanā loke…  saddasañcetanā loke…  gandhasañcetanā loke…  rasasañcetanā loke…  phoṭṭhabbasañcetanā loke…  dhammasañcetanā loke piyarūpaṃ sātarūpaṃ; rūpataṇhā loke…  saddataṇhā loke…  gandhataṇhā loke…  rasataṇhā loke…  phoṭṭhabbataṇhā loke…  dhammataṇhā loke piyarūpaṃ sātarūpaṃ; rūpavitakko loke…  saddavitakko loke…  gandhavitakko loke…  rasavitakko loke…  phoṭṭhabbavitakko loke…  dhammavitakko loke piyarūpaṃ sātarūpaṃ; rūpavicāro loke piyarūpaṃ sātarūpaṃ, saddavicāro loke…  gandhavicāro loke…  rasavicāro loke…  phoṭṭhabbavicāro loke…  dhammavicāro loke piyarūpaṃ sātarūpanti—  piyarūpesu hemaka. &lt;/div&gt;&lt;/div&gt;&lt;div class="q" id="p_25Cn_685"&gt; &lt;div class="p"&gt;&lt;span class="pN"&gt;685&lt;/span&gt;&lt;span class="bold"&gt;Chandarāgavinodanan&lt;/span&gt;ti. &lt;span class="bold"&gt;Chandarāgo&lt;/span&gt;ti yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. &lt;span class="bold"&gt;Chandarāgavinodanan&lt;/span&gt;ti chandarāgappahānaṃ chandarāgavūpasamaṃ chandarāgapaṭinissaggaṃ chandarāgapaṭippassaddhaṃ amataṃ nibbānanti—  chandarāgavinodanaṃ. &lt;/div&gt;&lt;/div&gt;&lt;div class="q" id="p_25Cn_686"&gt; &lt;div class="p"&gt;&lt;span class="pN"&gt;686&lt;/span&gt;&lt;span class="bold"&gt;Nibbānapadamaccutan&lt;/span&gt;ti nibbānapadaṃ tāṇapadaṃ leṇapadaṃ saraṇapadaṃ abhayapadaṃ. &lt;span class="bold"&gt;Accutan&lt;/span&gt;ti niccaṃ dhuvaṃ sassataṃ avipariṇāmadhammanti—  nibbānapadamaccutaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_687"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;687&lt;/div&gt; &lt;div class="G"&gt;“Idha diṭṭhasutamutaviññātesu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Piyarūpesu hemaka;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Chandarāgavinodanaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nibbānapadamaccutan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_688"&gt; &lt;div class="divNumber"&gt;56.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;688&lt;/div&gt; &lt;div class="G"&gt;&lt;span class="bold"&gt;Etadaññāya ye satā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;diṭṭhadhammābhinibbutā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Upasantā ca te sadā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;tiṇṇā loke visattikaṃ.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_689"&gt; &lt;div class="p"&gt;&lt;span class="pN"&gt;689&lt;/span&gt;&lt;span class="bold"&gt;Etadaññāya ye satā&lt;/span&gt;ti. &lt;span class="bold"&gt;Etan&lt;/span&gt;ti amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. &lt;span class="bold"&gt;Aññāyā&lt;/span&gt;ti aññāya jānitvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā aniccā”ti aññāya jānitvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā dukkhā”ti…  “sabbe dhammā anattā”ti…pe…  “yaṃ kiñci samudayadhammaṃ sabbaṃ taṃ nirodhadhamman”ti aññāya jānitvā tulayitvā tīrayitvā vibhāvayitvā vibhūtaṃ katvā. &lt;span class="bold"&gt;Ye&lt;/span&gt;ti arahanto khīṇāsavā. &lt;span class="bold"&gt;Satā&lt;/span&gt;ti catūhi kāraṇehi satā—  kāye kāyānupassanāsatipaṭṭhānaṃ bhāvitattā satā…pe…  te vuccanti satāti—  etadaññāya ye satā. &lt;/div&gt;&lt;/div&gt;&lt;div class="q" id="p_25Cn_690"&gt; &lt;div class="p"&gt;&lt;span class="pN"&gt;690&lt;/span&gt;&lt;span class="bold"&gt;Diṭṭhadhammābhinibbutā&lt;/span&gt;ti. &lt;span class="bold"&gt;Diṭṭhadhammā&lt;/span&gt;ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā. “Sabbe saṅkhārā aniccā”ti diṭṭhadhammā…pe…  “yaṃ kiñci samudayadhammaṃ sabbaṃ taṃ nirodhadhamman”ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā. &lt;span class="bold"&gt;Abhinibbutā&lt;/span&gt;ti rāgassa nibbāpitattā nibbutā, dosassa nibbāpitattā nibbutā, mohassa nibbāpitattā nibbutā, kodhassa…pe…  upanāhassa…  sabbākusalābhisaṅkhārānaṃ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti—  diṭṭhadhammābhinibbutā. &lt;/div&gt;&lt;/div&gt;&lt;div class="q" id="p_25Cn_691"&gt; &lt;div class="p"&gt;&lt;span class="pN"&gt;691&lt;/span&gt;&lt;span class="bold"&gt;Upasantā ca te sadā&lt;/span&gt;ti. &lt;span class="bold"&gt;Upasantā&lt;/span&gt;ti rāgassa upasamitattā nibbāpitattā upasantā…pe…  dosassa…  mohassa…  kodhassa…  upanāhassa…pe…  sabbākusalābhisaṅkhārānaṃ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti upasantā. &lt;span class="bold"&gt;Te&lt;/span&gt;ti arahanto khīṇāsavā. &lt;span class="bold"&gt;Sadā&lt;/span&gt;ti sadā sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ udakūmikajātaṃ avīcisantatisahitaṃ phassitaṃ purebhattaṃ pacchābhattaṃ purimayāmaṃ majjhimayāmaṃ pacchimayāmaṃ kāḷe juṇhe vasse hemante gimhe purime vayokhandhe majjhime vayokhandhe pacchime vayokhandheti—  upasantā ca te sadā. &lt;/div&gt;&lt;/div&gt;&lt;div class="q" id="p_25Cn_692"&gt; &lt;div class="p"&gt;&lt;span class="pN"&gt;692&lt;/span&gt;&lt;span class="bold"&gt;Tiṇṇā loke visattikan&lt;/span&gt;ti visattikā vuccati taṇhā. Yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Visattikā&lt;/span&gt;ti kenaṭṭhena visattikā…pe…  visaṭā vitthatāti visattikā. &lt;span class="bold"&gt;Loke&lt;/span&gt;ti apāyaloke…pe…  āyatanaloke. &lt;span class="bold"&gt;Tiṇṇā loke visattikan&lt;/span&gt;ti loke vesā visattikā loke vetaṃ visattikaṃ tiṇṇā uttiṇṇā nitthiṇṇā atikkantā samatikkantā vītivattāti—  tiṇṇā loke visattikaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_693"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;693&lt;/div&gt; &lt;div class="G"&gt;“Etadaññāya ye satā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;diṭṭhadhammābhinibbutā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Upasantā ca te sadā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tiṇṇā loke visattikan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_694"&gt; &lt;div class="p"&gt;&lt;span class="pN"&gt;694&lt;/span&gt;Saha gāthāpariyosānā…pe…  satthā me, bhante, bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_695"&gt;&lt;span class="pN"&gt;695&lt;/span&gt;Hemakamāṇavapucchāniddeso aṭṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269463" title="Go to previous page"&gt;&amp;lt;&amp;lt; 2.1.7 Nandamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269465" title="Go to next page"&gt;2.1.9 Todeyyamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
