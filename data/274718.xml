<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/3"&gt;3 Satipaṭṭhānasaṃyutta&lt;/a&gt; » &lt;a href="/tipitaka/14S5/3/3.3"&gt;3.3 Sīlaṭṭhitivagga&lt;/a&gt;&lt;/div&gt;&lt;div class="i"&gt;3.3.10 Mānadinnasutta&lt;/div&gt;&lt;div class=h&gt;Satipaṭṭhānasaṃyutta&lt;/div&gt;&lt;div class=h&gt;Sīlaṭṭhitivagga&lt;/div&gt;&lt;div class=h&gt;Mānadinnasutta&lt;/div&gt;&lt;div class="q" id="p_14S5_895"&gt; &lt;div class="divNumber"&gt;396.&lt;/div&gt; &lt;div class="p"&gt;&lt;span class="pN"&gt;895&lt;/span&gt;Taṃyeva nidānaṃ. Tena kho pana samayena mānadinno gahapati ābādhiko hoti dukkhito bāḷhagilāno. Atha kho mānadinno gahapati aññataraṃ purisaṃ āmantesi—  “ehi tvaṃ, ambho purisa…pe…  na me, bhante, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamoti. Evarūpāya cāhaṃ, bhante, dukkhāya vedanāya phuṭṭho samāno kāye kāyānupassī viharāmi ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ. Yāni cimāni, bhante, bhagavatā pañcorambhāgiyāni saṃyojanāni desitāni, nāhaṃ, bhante, tesaṃ kiñci attani appahīnaṃ samanupassāmī”ti. “Lābhā te, gahapati, suladdhaṃ te, gahapati. Anāgāmiphalaṃ tayā, gahapati, byākatan”ti. &lt;/div&gt;&lt;/div&gt;&lt;div class="CENTER" id="p_14S5_896"&gt;&lt;span class="pN"&gt;896&lt;/span&gt;Dasamaṃ.&lt;/div&gt;&lt;div class="CENTER" id="p_14S5_897"&gt;&lt;span class="pN"&gt;897&lt;/span&gt;Sīlaṭṭhitivaggo tatiyo.&lt;/div&gt;&lt;div class="SUMMARY" id="p_14S5_898"&gt;&lt;span class="pN"&gt;898&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_14S5_899"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;899&lt;/div&gt; &lt;div class="G"&gt;Sīlaṃ ṭhiti parihānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;suddhaṃ brāhmaṇapadesaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Samattaṃ loko sirivaḍḍho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mānadinnena te dasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274717" title="Go to previous page"&gt;&amp;lt;&amp;lt; 3.3.9 Sirivaḍḍhasutta&lt;/a&gt;&lt;a href="javascript:void(0)" onclick="upP()" id="upL" name="272815" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272816" title="Go to next page"&gt;3.4 Ananussutavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
