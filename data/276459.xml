<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/1"&gt;1 Mahāvibhaṅga&lt;/a&gt; » &lt;a href="/tipitaka/2V/1/1.5"&gt;1.5 Pācittiyakaṇḍa&lt;/a&gt; » &lt;a href="/tipitaka/2V/1/1.5/1.5.2"&gt;1.5.2 Bhūtagāmavagga&lt;/a&gt;&lt;/div&gt;&lt;div class="i"&gt;1.5.2.10 Sappāṇakasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Bhūtagāmavagga&lt;/div&gt;&lt;div class=h&gt;Sappāṇakasikkhāpada&lt;/div&gt;&lt;div class="q" id="p_2V_473"&gt;&lt;div class="divNumber"&gt;139.&lt;/div&gt;&lt;div class="p"&gt;&lt;span class="pN"&gt;473&lt;/span&gt;Tena samayena buddho bhagavā āḷaviyaṃ viharati aggāḷave cetiye. Tena kho pana samayena āḷavakā bhikkhū navakammaṃ karontā jānaṃ sappāṇakaṃ udakaṃ tiṇampi mattikampi siñcantipi siñcāpentipi. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āḷavakā bhikkhū jānaṃ sappāṇakaṃ udakaṃ tiṇampi mattikampi siñcissantipi siñcāpessantipī”ti. Atha kho te bhikkhū āḷavake bhikkhū anekapariyāyena vigarahitvā bhagavato etamatthaṃ ārocesuṃ…pe…  “saccaṃ kira tumhe, bhikkhave, jānaṃ sappāṇakaṃ udakaṃ tiṇampi mattikampi siñcathapi siñcāpethapī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tumhe, moghapurisā, jānaṃ sappāṇakaṃ udakaṃ tiṇampi mattikampi siñcissathapi siñcāpessathapi. Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_2V_474"&gt;&lt;div class="divNumber"&gt;140.&lt;/div&gt;&lt;div class="p"&gt;&lt;span class="pN"&gt;474&lt;/span&gt;&lt;span class="bold"&gt;“Yo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, pācittiyan”&lt;/span&gt;ti. (&lt;span class="italic"&gt;20&lt;/span&gt;:&lt;span class="bold"&gt;69&lt;/span&gt;)&lt;/div&gt;&lt;/div&gt;&lt;div class="q" id="p_2V_475"&gt;&lt;div class="divNumber"&gt;141.&lt;/div&gt;&lt;div class="p"&gt;&lt;span class="pN"&gt;475&lt;/span&gt;&lt;span class="bold"&gt;Yo panā&lt;/span&gt;ti yo yādiso…pe…  &lt;span class="bold"&gt;bhikkhū&lt;/span&gt;ti…pe…  ayaṃ imasmiṃ atthe adhippeto bhikkhūti.&lt;/div&gt;&lt;/div&gt;&lt;div class="q" id="p_2V_476"&gt;&lt;div class="p"&gt;&lt;span class="pN"&gt;476&lt;/span&gt;&lt;span class="bold"&gt;Jānāti&lt;/span&gt; nāma sāmaṃ vā jānāti. Aññe vā tassa ārocenti.&lt;/div&gt;&lt;/div&gt;&lt;div class="q" id="p_2V_477"&gt;&lt;div class="p"&gt;&lt;span class="pN"&gt;477&lt;/span&gt;&lt;span class="bold"&gt;Siñceyyā&lt;/span&gt;ti sayaṃ siñcati, āpatti pācittiyassa.&lt;/div&gt;&lt;/div&gt;&lt;div class="q" id="p_2V_478"&gt;&lt;div class="p"&gt;&lt;span class="pN"&gt;478&lt;/span&gt;&lt;span class="bold"&gt;Siñcāpeyyā&lt;/span&gt;ti aññaṃ āṇāpeti, āpatti pācittiyassa. Sakiṃ āṇatto bahukampi siñcati, āpatti pācittiyassa.&lt;/div&gt;&lt;/div&gt;&lt;div class="q" id="p_2V_479"&gt;&lt;div class="divNumber"&gt;142.&lt;/div&gt;&lt;div class="p"&gt;&lt;span class="pN"&gt;479&lt;/span&gt;Sappāṇake sappāṇakasaññī tiṇaṃ vā mattikaṃ vā siñcati vā siñcāpeti vā, āpatti pācittiyassa. Sappāṇake vematiko tiṇaṃ vā mattikaṃ vā siñcati vā siñcāpeti vā, āpatti dukkaṭassa. Sappāṇake appāṇakasaññī tiṇaṃ vā mattikaṃ vā siñcati vā siñcāpeti vā, anāpatti. Appāṇake sappāṇakasaññī, āpatti dukkaṭassa. Appāṇake vematiko, āpatti dukkaṭassa. Appāṇake appāṇakasaññī, anāpatti.&lt;/div&gt;&lt;/div&gt;&lt;div class="q" id="p_2V_480"&gt;&lt;div class="divNumber"&gt;143.&lt;/div&gt;&lt;div class="p"&gt;&lt;span class="pN"&gt;480&lt;/span&gt;Anāpatti—  asañcicca, assatiyā, ajānantassa, ummattakassa, ādikammikassāti.&lt;/div&gt;&lt;/div&gt;&lt;div class="CENTER" id="p_2V_481"&gt;&lt;span class="pN"&gt;481&lt;/span&gt;Sappāṇakasikkhāpadaṃ niṭṭhitaṃ dasamaṃ.&lt;br /&gt;Bhūtagāmavaggo dutiyo.&lt;/div&gt;&lt;div class="SUMMARY" id="p_2V_482"&gt;&lt;span class="pN"&gt;482&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_2V_483"&gt;&lt;div class="p"&gt;&lt;table class="singleColumn"&gt;	&lt;tbody&gt;		&lt;tr&gt;			&lt;td&gt;			&lt;div class="pN"&gt;			483			&lt;/div&gt;			&lt;div class="G"&gt;			Bhūtaṃ aññāya ujjhāyaṃ,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			pakkamantena te duve;			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			Pubbe nikkaḍḍhanāhacca,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			dvāraṃ sappāṇakena cāti.			&lt;/div&gt;			&lt;/td&gt;		&lt;/tr&gt;	&lt;/tbody&gt;&lt;/table&gt;&lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276458" title="Go to previous page"&gt;&amp;lt;&amp;lt; 1.5.2.9 Mahallakavihārasikkhāpada&lt;/a&gt;&lt;a href="javascript:void(0)" onclick="upP()" id="upL" name="273231" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273232" title="Go to next page"&gt;1.5.3 Ovādavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
