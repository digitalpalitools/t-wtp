<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/24Mn"&gt;24Mn Mahāniddesapāḷi&lt;/a&gt; » &lt;a href="/tipitaka/24Mn/1"&gt;1 Aṭṭhakavagga&lt;/a&gt;&lt;/div&gt;&lt;div class="i"&gt;1.4 Suddhaṭṭhakasuttaniddesa&lt;/div&gt;&lt;div class=h&gt;Aṭṭhakavagga&lt;/div&gt;&lt;div class=h&gt;Suddhaṭṭhakasuttaniddesa&lt;/div&gt;&lt;div class="q" id="p_24Mn_283"&gt; &lt;div class="p"&gt;&lt;span class="pN"&gt;283&lt;/span&gt;Atha suddhaṭṭhakasuttaniddesaṃ vakkhati—  &lt;/div&gt;&lt;/div&gt;&lt;div class="q" id="p_24Mn_284"&gt; &lt;div class="divNumber"&gt;23.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;284&lt;/div&gt; &lt;div class="G"&gt;&lt;span class="bold"&gt;Passāmi suddhaṃ paramaṃ arogaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Diṭṭhena saṃsuddhi narassa hoti;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evābhijānaṃ paramanti ñatvā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Suddhānupassīti pacceti ñāṇaṃ.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_285"&gt; &lt;div class="p"&gt;&lt;span class="pN"&gt;285&lt;/span&gt;&lt;span class="bold"&gt;Passāmi suddhaṃ paramaṃ arogan&lt;/span&gt;ti. &lt;span class="bold"&gt;Passāmi suddhan&lt;/span&gt;ti passāmi suddhaṃ, dakkhāmi suddhaṃ, olokemi suddhaṃ, nijjhāyāmi suddhaṃ, upaparikkhāmi suddhaṃ. &lt;span class="bold"&gt;Paramaṃ arogan&lt;/span&gt;ti paramaṃ ārogyappattaṃ tāṇappattaṃ leṇappattaṃ saraṇappattaṃ abhayappattaṃ accutappattaṃ amatappattaṃ nibbānappattanti—  passāmi suddhaṃ paramaṃ arogaṃ. &lt;/div&gt;&lt;/div&gt;&lt;div class="q" id="p_24Mn_286"&gt; &lt;div class="p"&gt;&lt;span class="pN"&gt;286&lt;/span&gt;&lt;span class="bold"&gt;Diṭṭhena saṃsuddhi narassa hotī&lt;/span&gt;ti. Cakkhuviññāṇaṃ rūpadassanena narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—  diṭṭhena saṃsuddhi narassa hoti. &lt;/div&gt;&lt;/div&gt;&lt;div class="q" id="p_24Mn_287"&gt; &lt;div class="p"&gt;&lt;span class="pN"&gt;287&lt;/span&gt;&lt;span class="bold"&gt;Evābhijānaṃ paramanti ñatvā&lt;/span&gt;ti. Evaṃ abhijānanto ājānanto vijānanto paṭivijānanto paṭivijjhanto. “Idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaran”ti ñatvā jānitvā tulayitvā tīrayitvā vibhāvayitvā vibhūtaṃ katvāti—  evābhijānaṃ paramanti ñatvā. &lt;/div&gt;&lt;/div&gt;&lt;div class="q" id="p_24Mn_288"&gt; &lt;div class="p"&gt;&lt;span class="pN"&gt;288&lt;/span&gt;&lt;span class="bold"&gt;Suddhānupassīti&lt;/span&gt; &lt;span class="bold"&gt;pacceti ñāṇan&lt;/span&gt;ti. Yo suddhaṃ passati, so suddhānupassī, &lt;span class="bold"&gt;pacceti&lt;/span&gt; &lt;span class="bold"&gt;ñāṇan&lt;/span&gt;ti cakkhuviññāṇaṃ rūpadassanena ñāṇanti pacceti, maggoti pacceti, pathoti pacceti, niyyānanti paccetīti—  suddhānupassī pacceti ñāṇaṃ. &lt;/div&gt;&lt;/div&gt;&lt;div class="q" id="p_24Mn_289"&gt; &lt;div class="p"&gt;&lt;span class="pN"&gt;289&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_290"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;290&lt;/div&gt; &lt;div class="G"&gt;“Passāmi suddhaṃ paramaṃ arogaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhena saṃsuddhi narassa hoti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evābhijānaṃ paramanti ñatvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Suddhānupassīti pacceti ñāṇan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_291"&gt; &lt;div class="divNumber"&gt;24.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;291&lt;/div&gt; &lt;div class="G"&gt;&lt;span class="bold"&gt;Diṭṭhena ce suddhi narassa hoti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ñāṇena vā so pajahāti dukkhaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Aññena so sujjhati sopadhīko,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Diṭṭhī hi naṃ pāva tathā vadānaṃ.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_292"&gt; &lt;div class="p"&gt;&lt;span class="pN"&gt;292&lt;/span&gt;&lt;span class="bold"&gt;Diṭṭhena ce suddhi narassa hotī&lt;/span&gt;ti. Cakkhuviññāṇaṃ rūpadassanena ce narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—  diṭṭhena ce suddhi narassa hoti. &lt;/div&gt;&lt;/div&gt;&lt;div class="q" id="p_24Mn_293"&gt; &lt;div class="p"&gt;&lt;span class="pN"&gt;293&lt;/span&gt;&lt;span class="bold"&gt;Ñāṇena vā so pajahāti dukkhan&lt;/span&gt;ti cakkhuviññāṇaṃ rūpadassanena ce naro jātidukkhaṃ pajahati, jarādukkhaṃ pajahati, byādhidukkhaṃ pajahati, maraṇadukkhaṃ pajahati, sokaparidevadukkhadomanassupāyāsadukkhaṃ pajahatīti—  ñāṇena vā so pajahāti dukkhaṃ. &lt;/div&gt;&lt;/div&gt;&lt;div class="q" id="p_24Mn_294"&gt; &lt;div class="p"&gt;&lt;span class="pN"&gt;294&lt;/span&gt;&lt;span class="bold"&gt;Aññena so sujjhati sopadhīko&lt;/span&gt;ti. Aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā naro sujjhati visujjhati parisujjhati, muccati vimuccati parimuccati. &lt;span class="bold"&gt;Sopadhīko&lt;/span&gt;ti sarāgo sadoso samoho samāno sataṇho sadiṭṭhi sakileso saupādānoti—  aññena so sujjhati sopadhīko. &lt;/div&gt;&lt;/div&gt;&lt;div class="q" id="p_24Mn_295"&gt; &lt;div class="p"&gt;&lt;span class="pN"&gt;295&lt;/span&gt;&lt;span class="bold"&gt;Diṭṭhī hi naṃ pāva tathā vadānan&lt;/span&gt;ti. Sāva diṭṭhi taṃ puggalaṃ pāvadati—  iti vāyaṃ puggalo micchādiṭṭhiko viparītadassano. &lt;span class="bold"&gt;Tathā vadānan&lt;/span&gt;ti tathā vadantaṃ kathentaṃ bhaṇantaṃ dīpayantaṃ voharantaṃ. “Sassato loko, idameva saccaṃ moghamaññan”ti tathā vadantaṃ kathentaṃ bhaṇantaṃ dīpayantaṃ voharantaṃ. “Asassato loko…  antavā loko…  anantavā loko…  taṃ jīvaṃ taṃ sarīraṃ…  aññaṃ jīvaṃ aññaṃ sarīraṃ…  hoti tathāgato paraṃ maraṇā…  na hoti tathāgato paraṃ maraṇā…  hoti ca na ca hoti tathāgato paraṃ maraṇā…  neva hoti na na hoti tathāgato paraṃ maraṇā, idameva saccaṃ moghamaññan”ti tathā vadantaṃ kathentaṃ bhaṇantaṃ dīpayantaṃ voharantanti—  diṭṭhī hi naṃ pāva tathā vadānaṃ. &lt;/div&gt;&lt;/div&gt;&lt;div class="q" id="p_24Mn_296"&gt; &lt;div class="p"&gt;&lt;span class="pN"&gt;296&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_297"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;297&lt;/div&gt; &lt;div class="G"&gt;“Diṭṭhena ce suddhi narassa hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ñāṇena vā so pajahāti dukkhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññena so sujjhati sopadhīko,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhī hi naṃ pāva tathā vadānan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_298"&gt; &lt;div class="divNumber"&gt;25.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;298&lt;/div&gt; &lt;div class="G"&gt;&lt;span class="bold"&gt;Na brāhmaṇo aññato suddhimāha,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Diṭṭhe sute sīlavate mute vā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Puññe ca pāpe ca anūpalitto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Attañjaho nayidha pakubbamāno.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_299"&gt; &lt;div class="p"&gt;&lt;span class="pN"&gt;299&lt;/span&gt;&lt;span class="bold"&gt;Na brāhmaṇo aññato suddhimāha diṭṭhe sute sīlavate mute vā&lt;/span&gt;ti. &lt;span class="bold"&gt;Nā&lt;/span&gt;ti paṭikkhepo. &lt;span class="bold"&gt;Brāhmaṇo&lt;/span&gt;ti sattannaṃ dhammānaṃ bāhitattā brāhmaṇo—  sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti, rāgo bāhito hoti, doso bāhito hoti, moho bāhito hoti, māno bāhito hoti. Bāhitāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā. &lt;/div&gt;&lt;/div&gt;&lt;div class="q" id="p_24Mn_300"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;300&lt;/div&gt; &lt;div class="G"&gt;Bāhitvā sabbapāpakāni, &lt;span class="gathaQuote"&gt;(sabhiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vimalo sādhusamāhito ṭhitatto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṃsāramaticca kevalī so,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Asito tādi pavuccate sa brahmā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_301"&gt; &lt;div class="p"&gt;&lt;span class="pN"&gt;301&lt;/span&gt;&lt;span class="bold"&gt;Na brāhmaṇo aññato suddhimāhā&lt;/span&gt;ti. Brāhmaṇo aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyena aṭṭhaṅgikena maggena suddhiṃ visuddhiṃ parisuddhiṃ, muttiṃ vimuttiṃ parimuttiṃ, nāha na katheti na bhaṇati na dīpayati na voharatīti—  na brāhmaṇo aññato suddhimāha. &lt;/div&gt;&lt;/div&gt;&lt;div class="q" id="p_24Mn_302"&gt; &lt;div class="p"&gt;&lt;span class="pN"&gt;302&lt;/span&gt;&lt;span class="bold"&gt;Diṭṭhe sute sīlavate mute vā&lt;/span&gt;ti. Santeke samaṇabrāhmaṇā diṭṭhisuddhikā. Te ekaccānaṃ rūpānaṃ dassanaṃ maṅgalaṃ paccenti, ekaccānaṃ rūpānaṃ dassanaṃ amaṅgalaṃ paccenti. Katamesaṃ rūpānaṃ dassanaṃ maṅgalaṃ paccenti? Te kālato vuṭṭhahitvā abhimaṅgalagatāni rūpāni passanti—  cāṭakasakuṇaṃ passanti, phussaveḷuvalaṭṭhiṃ passanti, gabbhinitthiṃ passanti, kumārakaṃ khandhe āropetvā gacchantaṃ passanti, puṇṇaghaṭaṃ passanti, rohitamacchaṃ passanti, ājaññaṃ passanti, ājaññarathaṃ passanti, usabhaṃ passanti, gokapilaṃ passanti. Evarūpānaṃ rūpānaṃ dassanaṃ maṅgalaṃ paccenti. Katamesaṃ rūpānaṃ dassanaṃ amaṅgalaṃ paccenti? Palālapuñjaṃ passanti, takkaghaṭaṃ passanti, rittaghaṭaṃ passanti, naṭaṃ passanti, naggasamaṇakaṃ passanti, kharaṃ passanti, kharayānaṃ passanti, ekayuttayānaṃ passanti, kāṇaṃ passanti, kuṇiṃ passanti, khañjaṃ passanti, pakkhahataṃ passanti, jiṇṇakaṃ passanti, byādhikaṃ passanti, mataṃ passanti. Evarūpānaṃ rūpānaṃ dassanaṃ amaṅgalaṃ paccenti. Ime te samaṇabrāhmaṇā diṭṭhisuddhikā. Te diṭṭhena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. &lt;/div&gt;&lt;/div&gt;&lt;div class="q" id="p_24Mn_303"&gt; &lt;div class="p"&gt;&lt;span class="pN"&gt;303&lt;/span&gt;Santeke samaṇabrāhmaṇā sutasuddhikā. Te ekaccānaṃ saddānaṃ savanaṃ maṅgalaṃ paccenti, ekaccānaṃ saddānaṃ savanaṃ amaṅgalaṃ paccenti. Katamesaṃ saddānaṃ savanaṃ maṅgalaṃ paccenti? Te kālato vuṭṭhahitvā abhimaṅgalagatāni saddāni suṇanti—  vaḍḍhāti vā vaḍḍhamānāti vā puṇṇāti vā phussāti vā asokāti vā sumanāti vā sunakkhattāti vā sumaṅgalāti vā sirīti vā sirīvaḍḍhāti vā. Evarūpānaṃ saddānaṃ savanaṃ maṅgalaṃ paccenti. Katamesaṃ saddānaṃ savanaṃ amaṅgalaṃ paccenti? Kāṇoti vā kuṇīti vā khañjoti vā pakkhahatoti vā jiṇṇakoti vā byādhikoti vā matoti vā chindanti vā bhindanti vā daḍḍhanti vā naṭṭhanti vā natthīti vā. Evarūpānaṃ saddānaṃ savanaṃ amaṅgalaṃ paccenti. Ime te samaṇabrāhmaṇā sutasuddhikā. Te sutena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. &lt;/div&gt;&lt;/div&gt;&lt;div class="q" id="p_24Mn_304"&gt; &lt;div class="p"&gt;&lt;span class="pN"&gt;304&lt;/span&gt;Santeke samaṇabrāhmaṇā sīlasuddhikā. Te sīlamattena saṃyamamattena saṃvaramattena avītikkamamattena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. Samaṇamuṇḍikāputto evamāha—  “catūhi kho ahaṃ, gahapati, dhammehi samannāgataṃ purisapuggalaṃ paññāpemi sampannakusalaṃ paramakusalaṃ uttamapattippattaṃ samaṇaṃ ayojjaṃ. Katamehi catūhi? Idha, gahapati, na kāyena pāpakaṃ kammaṃ karoti, na pāpikaṃ vācaṃ bhāsati, na pāpakaṃ saṅkappaṃ saṅkappati, na pāpakaṃ ājīvaṃ ājīvati. Imehi kho ahaṃ, gahapati, catūhi dhammehi samannāgataṃ purisapuggalaṃ paññāpemi sampannakusalaṃ paramakusalaṃ uttamapattippattaṃ samaṇaṃ ayojjaṃ”. Evamevaṃ santeke samaṇabrāhmaṇā sīlasuddhikā, te sīlamattena saṃyamamattena saṃvaramattena avītikkamamattena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. &lt;/div&gt;&lt;/div&gt;&lt;div class="q" id="p_24Mn_305"&gt; &lt;div class="p"&gt;&lt;span class="pN"&gt;305&lt;/span&gt;Santeke samaṇabrāhmaṇā vatasuddhikā. Te hatthivatikā vā honti, assavatikā vā honti, govatikā vā honti, kukkuravatikā vā honti, kākavatikā vā honti, vāsudevavatikā vā honti, baladevavatikā vā honti, puṇṇabhaddavatikā vā honti, maṇibhaddavatikā vā honti, aggivatikā vā honti, nāgavatikā vā honti, supaṇṇavatikā vā honti, yakkhavatikā vā honti, asuravatikā vā honti, gandhabbavatikā vā honti, mahārājavatikā vā honti, candavatikā vā honti, sūriyavatikā vā honti, indavatikā vā honti, brahmavatikā vā honti, devavatikā vā honti, disāvatikā vā honti. Ime te samaṇabrāhmaṇā vatasuddhikā. Te vatena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. &lt;/div&gt;&lt;/div&gt;&lt;div class="q" id="p_24Mn_306"&gt; &lt;div class="p"&gt;&lt;span class="pN"&gt;306&lt;/span&gt;Santeke samaṇabrāhmaṇā mutasuddhikā. Te kālato uṭṭhahitvā pathaviṃ āmasanti, haritaṃ āmasanti, gomayaṃ āmasanti, kacchapaṃ āmasanti, phālaṃ akkamanti, tilavāhaṃ āmasanti, phussatilaṃ khādanti, phussatelaṃ makkhenti, phussadantakaṭṭhaṃ khādanti, phussamattikāya nhāyanti, phussasāṭakaṃ nivāsenti, phussaveṭhanaṃ veṭhenti. Ime te samaṇabrāhmaṇā mutasuddhikā. Te mutena suddhiṃ visuddhiṃ parisuddhiṃ muttiṃ vimuttiṃ parimuttiṃ paccenti. Na brāhmaṇo aññato suddhimāha. &lt;/div&gt;&lt;/div&gt;&lt;div class="q" id="p_24Mn_307"&gt; &lt;div class="p"&gt;&lt;span class="pN"&gt;307&lt;/span&gt;&lt;span class="bold"&gt;Diṭṭhe sute sīlavate mute vā&lt;/span&gt;ti. Brāhmaṇo diṭṭhasuddhiyāpi suddhiṃ nāha, sutasuddhiyāpi suddhiṃ nāha, sīlasuddhiyāpi suddhiṃ nāha, vatasuddhiyāpi suddhiṃ nāha, mutasuddhiyāpi suddhiṃ nāha na katheti na bhaṇati na dīpayati na voharatīti—  na brāhmaṇo aññato suddhimāha diṭṭhe sute sīlavate mute vā. &lt;/div&gt;&lt;/div&gt;&lt;div class="q" id="p_24Mn_308"&gt; &lt;div class="p"&gt;&lt;span class="pN"&gt;308&lt;/span&gt;&lt;span class="bold"&gt;Puññe ca pāpe ca anūpalitto&lt;/span&gt;ti. &lt;span class="bold"&gt;Puññaṃ&lt;/span&gt; vuccati yaṃ kiñci tedhātukaṃ kusalābhisaṅkhāraṃ, &lt;span class="bold"&gt;apuññaṃ&lt;/span&gt; vuccati sabbaṃ akusalaṃ. Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā; ettāvatā puññe ca pāpe ca na limpati na palimpati na upalimpati alitto apalitto anūpalitto nikkhanto nissaṭo vippamutto visaññutto vimariyādikatena cetasā viharatīti—  puññe ca pāpe ca anūpalitto. &lt;/div&gt;&lt;/div&gt;&lt;div class="q" id="p_24Mn_309"&gt; &lt;div class="p"&gt;&lt;span class="pN"&gt;309&lt;/span&gt;&lt;span class="bold"&gt;Attañjaho nayidha pakubbamāno&lt;/span&gt;ti. &lt;span class="bold"&gt;Attañjaho&lt;/span&gt;ti attadiṭṭhijaho. &lt;span class="bold"&gt;Attañjaho&lt;/span&gt;ti gāhaṃ jaho. &lt;span class="bold"&gt;Attañjaho&lt;/span&gt;ti taṇhāvasena diṭṭhivasena gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ, sabbaṃ taṃ cattaṃ hoti vantaṃ muttaṃ pahīnaṃ paṭinissaṭṭhaṃ. &lt;span class="bold"&gt;Nayidha pakubbamāno&lt;/span&gt;ti puññābhisaṅkhāraṃ vā apuññābhisaṅkhāraṃ vā āneñjābhisaṅkhāraṃ vā apakubbamāno ajanayamāno asañjanayamāno anibbattayamāno anabhinibbattayamānoti—  attañjaho nayidha pakubbamāno. &lt;/div&gt;&lt;/div&gt;&lt;div class="q" id="p_24Mn_310"&gt; &lt;div class="p"&gt;&lt;span class="pN"&gt;310&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_311"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;311&lt;/div&gt; &lt;div class="G"&gt;“Na brāhmaṇo aññato suddhimāha,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhe sute sīlavate mute vā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puññe ca pāpe ca anūpalitto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Attañjaho nayidha pakubbamāno”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_312"&gt; &lt;div class="divNumber"&gt;26.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;312&lt;/div&gt; &lt;div class="G"&gt;&lt;span class="bold"&gt;Purimaṃ pahāya aparaṃ sitāse,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ejānugā te na taranti saṅgaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Te uggahāyanti nirassajanti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kapīva sākhaṃ pamuñcaṃ gahāya.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_313"&gt; &lt;div class="p"&gt;&lt;span class="pN"&gt;313&lt;/span&gt;&lt;span class="bold"&gt;Purimaṃ pahāya aparaṃ sitāse&lt;/span&gt;ti. Purimaṃ satthāraṃ pahāya paraṃ satthāraṃ nissitā; purimaṃ dhammakkhānaṃ pahāya aparaṃ dhammakkhānaṃ nissitā; purimaṃ gaṇaṃ pahāya aparaṃ gaṇaṃ nissitā; purimaṃ diṭṭhiṃ pahāya aparaṃ diṭṭhiṃ nissitā; purimaṃ paṭipadaṃ pahāya aparaṃ paṭipadaṃ nissitā; purimaṃ maggaṃ pahāya aparaṃ maggaṃ nissitā sannissitā allīnā upagatā ajjhositā adhimuttāti—  purimaṃ pahāya aparaṃ sitāse. &lt;/div&gt;&lt;/div&gt;&lt;div class="q" id="p_24Mn_314"&gt; &lt;div class="p"&gt;&lt;span class="pN"&gt;314&lt;/span&gt;&lt;span class="bold"&gt;Ejānugā te na taranti saṅgan&lt;/span&gt;ti. &lt;span class="bold"&gt;Ejā&lt;/span&gt; vuccati taṇhā. Yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Ejānugā&lt;/span&gt;ti ejānugā ejānugatā ejānusaṭā ejāya pannā patitā abhibhūtā pariyādinnacittā. &lt;span class="bold"&gt;Te na taranti saṅgan&lt;/span&gt;ti rāgasaṅgaṃ dosasaṅgaṃ mohasaṅgaṃ mānasaṅgaṃ diṭṭhisaṅgaṃ kilesasaṅgaṃ duccaritasaṅgaṃ na taranti na uttaranti na pataranti na samatikkamanti na vītivattantīti—  ejānugā te na taranti saṅgaṃ. &lt;/div&gt;&lt;/div&gt;&lt;div class="q" id="p_24Mn_315"&gt; &lt;div class="p"&gt;&lt;span class="pN"&gt;315&lt;/span&gt;&lt;span class="bold"&gt;Te uggahāyanti nirassajantī&lt;/span&gt;ti satthāraṃ gaṇhanti, taṃ muñcitvā aññaṃ satthāraṃ gaṇhanti; dhammakkhānaṃ gaṇhanti, taṃ muñcitvā aññaṃ dhammakkhānaṃ gaṇhanti; gaṇaṃ gaṇhanti, taṃ muñcitvā aññaṃ gaṇaṃ gaṇhanti; diṭṭhiṃ gaṇhanti, taṃ muñcitvā aññaṃ diṭṭhiṃ gaṇhanti; paṭipadaṃ gaṇhanti, taṃ muñcitvā aññaṃ paṭipadaṃ gaṇhanti; maggaṃ gaṇhanti, taṃ muñcitvā aññaṃ maggaṃ gaṇhanti; gaṇhanti ca muñcanti ca ādiyanti ca nirassajanti cāti—  te uggahāyanti nirassajanti. &lt;/div&gt;&lt;/div&gt;&lt;div class="q" id="p_24Mn_316"&gt; &lt;div class="p"&gt;&lt;span class="pN"&gt;316&lt;/span&gt;&lt;span class="bold"&gt;Kapīva sākhaṃ pamuñcaṃ gahāyā&lt;/span&gt;ti. Yathā makkaṭo araññe pavane caramāno sākhaṃ gaṇhāti, taṃ muñcitvā aññaṃ sākhaṃ gaṇhāti. Evamevaṃ puthusamaṇabrāhmaṇā puthudiṭṭhigatāni gaṇhanti ca muñcanti ca ādiyanti ca nirassajanti cāti—  kapīva sākhaṃ pamuñcaṃ gahāya. &lt;/div&gt;&lt;/div&gt;&lt;div class="q" id="p_24Mn_317"&gt; &lt;div class="p"&gt;&lt;span class="pN"&gt;317&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_318"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;318&lt;/div&gt; &lt;div class="G"&gt;“Purimaṃ pahāya aparaṃ sitāse,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ejānugā te na taranti saṅgaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te uggahāyanti nirassajanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kapīva sākhaṃ pamuñcaṃ gahāyā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_319"&gt; &lt;div class="divNumber"&gt;27.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;319&lt;/div&gt; &lt;div class="G"&gt;&lt;span class="bold"&gt;Sayaṃ samādāya vatāni jantu,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Uccāvacaṃ gacchati saññasatto;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vidvā ca vedehi samecca dhammaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Na uccāvacaṃ gacchati bhūripañño.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_320"&gt; &lt;div class="p"&gt;&lt;span class="pN"&gt;320&lt;/span&gt;&lt;span class="bold"&gt;Sayaṃ samādāya vatāni jantū&lt;/span&gt;ti. &lt;span class="bold"&gt;Sayaṃ samādāyā&lt;/span&gt;ti sāmaṃ samādāya. &lt;span class="bold"&gt;Vatānī&lt;/span&gt;ti hatthivataṃ vā assavataṃ vā govataṃ vā kukkūravataṃ vā kākavataṃ vā vāsudevavataṃ vā baladevavataṃ vā puṇṇabhaddavataṃ vā maṇibhaddavataṃ vā aggivataṃ vā nāgavataṃ vā supaṇṇavataṃ vā yakkhavataṃ vā asuravataṃ vā…pe…  disāvataṃ vā ādāya samādāya ādiyitvā samādiyitvā gaṇhitvā parāmasitvā abhinivisitvā. &lt;span class="bold"&gt;Jantū&lt;/span&gt;ti satto naro …pe…  manujoti—  sayaṃ samādāya vatāni jantu. &lt;/div&gt;&lt;/div&gt;&lt;div class="q" id="p_24Mn_321"&gt; &lt;div class="p"&gt;&lt;span class="pN"&gt;321&lt;/span&gt;&lt;span class="bold"&gt;Uccāvacaṃ gacchati saññasatto&lt;/span&gt;ti satthārato satthāraṃ gacchati; dhammakkhānato dhammakkhānaṃ gacchati; gaṇato gaṇaṃ gacchati; diṭṭhiyā diṭṭhiṃ gacchati; paṭipadāya paṭipadaṃ gacchati; maggato maggaṃ gacchati. &lt;span class="bold"&gt;Saññasatto&lt;/span&gt;ti kāmasaññāya byāpādasaññāya vihiṃsāsaññāya diṭṭhisaññāya satto visatto āsatto laggo laggito palibuddho. Yathā bhittikhile vā nāgadante vā bhaṇḍaṃ sattaṃ visattaṃ āsattaṃ laggaṃ laggitaṃ palibuddhaṃ, evamevaṃ kāmasaññāya byāpādasaññāya vihiṃsāsaññāya diṭṭhisaññāya satto visatto āsatto laggo laggito palibuddhoti—  uccāvacaṃ gacchati saññasatto. &lt;/div&gt;&lt;/div&gt;&lt;div class="q" id="p_24Mn_322"&gt; &lt;div class="p"&gt;&lt;span class="pN"&gt;322&lt;/span&gt;&lt;span class="bold"&gt;Vidvā ca vedehi samecca dhamman&lt;/span&gt;ti. &lt;span class="bold"&gt;Vidvā&lt;/span&gt;ti vidvā vijjāgato ñāṇī vibhāvī medhāvī. &lt;span class="bold"&gt;Vedehī&lt;/span&gt;ti &lt;span class="bold"&gt;vedā&lt;/span&gt; vuccanti catūsu maggesu ñāṇaṃ paññā paññindriyaṃ paññābalaṃ dhammavicayasambojjhaṅgo vīmaṃsā vipassanā sammādiṭṭhi. Tehi vedehi jātijarāmaraṇassa antagato antappatto, koṭigato koṭippatto, pariyantagato pariyantappatto, vosānagato vosānappatto, tāṇagato tāṇappatto, leṇagato leṇappatto, saraṇagato saraṇappatto, abhayagato abhayappatto, accutagato accutappatto, amatagato amatappatto, nibbānagato nibbānappatto. Vedānaṃ vā antagatoti &lt;span class="bold"&gt;vedagū&lt;/span&gt;, vedehi vā antagatoti vedagū, sattannaṃ vā dhammānaṃ viditattā vedagū. Sakkāyadiṭṭhi viditā hoti, vicikicchā viditā hoti, sīlabbataparāmāso vidito hoti, rāgo vidito hoti, doso vidito hoti, moho vidito hoti, māno vidito hoti, viditāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā. &lt;/div&gt;&lt;/div&gt;&lt;div class="q" id="p_24Mn_323"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;323&lt;/div&gt; &lt;div class="G"&gt;Vedāni viceyya kevalāni, &lt;span class="gathaQuote"&gt;(sabhiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Samaṇānaṃ yānīdhatthi brāhmaṇānaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbavedanāsu vītarāgo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbaṃ vedamaticca vedagū soti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_324"&gt; &lt;div class="p"&gt;&lt;span class="pN"&gt;324&lt;/span&gt;&lt;span class="bold"&gt;Vidvā ca vedehi samecca dhamman&lt;/span&gt;ti. Samecca abhisamecca dhammaṃ. Sabbe saṅkhārā aniccāti samecca abhisamecca dhammaṃ; sabbe saṅkhārā dukkhāti samecca abhisamecca dhammaṃ; sabbe dhammā anattāti samecca abhisamecca dhammaṃ; avijjāpaccayā saṅkhārāti samecca abhisamecca dhammaṃ; saṅkhārapaccayā viññāṇanti samecca abhisamecca dhammaṃ; viññāṇapaccayā nāmarūpanti…  nāmarūpapaccayā saḷāyatananti…  saḷāyatanapaccayā phassoti…  phassapaccayā vedanāti…  vedanāpaccayā taṇhāti…  taṇhāpaccayā upādānanti…  upādānapaccayā bhavoti…  bhavapaccayā jātīti…  jātipaccayā jarāmaraṇanti samecca abhisamecca dhammaṃ; avijjānirodhā saṅkhāranirodhoti samecca abhisamecca dhammaṃ; saṅkhāranirodhā viññāṇanirodhoti samecca abhisamecca dhammaṃ; viññāṇanirodhā nāmarūpanirodhoti…  nāmarūpanirodhā saḷāyatananirodhoti…  saḷāyatananirodhā phassanirodhoti…  phassanirodhā vedanānirodhoti…  vedanānirodhā taṇhānirodhoti…  taṇhānirodhā upādānanirodhoti…  upādānanirodhā bhavanirodhoti…  bhavanirodhā jātinirodhoti…  jātinirodhā jarāmaraṇanirodhoti samecca abhisamecca dhammaṃ; idaṃ dukkhanti samecca abhisamecca dhammaṃ; ayaṃ dukkhasamudayoti…  ayaṃ dukkhanirodhoti…  ayaṃ dukkhanirodhagāminī paṭipadāti samecca abhisamecca dhammaṃ; ime āsavāti samecca abhisamecca dhammaṃ; ayaṃ āsavasamudayoti…  ayaṃ āsavanirodhoti…  ayaṃ āsavanirodhagāminī paṭipadāti samecca abhisamecca dhammaṃ; ime dhammā abhiññeyyāti samecca abhisamecca dhammaṃ; ime dhammā pariññeyyāti…  ime dhammā pahātabbāti…  ime dhammā bhāvetabbāti…  ime dhammā sacchikātabbāti samecca abhisamecca dhammaṃ. Channaṃ phassāyatanānaṃ samudayañca atthaṅgamañca assādañca ādīnavañca nissaraṇañca samecca abhisamecca dhammaṃ. Pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca samecca abhisamecca dhammaṃ. Catunnaṃ mahābhūtānaṃ samudayañca atthaṅgamañca assādañca ādīnavañca nissaraṇañca samecca abhisamecca dhammaṃ. Yaṃ kiñci samudayadhammaṃ sabbaṃ taṃ nirodhadhammanti samecca abhisamecca dhammanti—  vidvā ca vedehi samecca dhammaṃ. &lt;/div&gt;&lt;/div&gt;&lt;div class="q" id="p_24Mn_325"&gt; &lt;div class="p"&gt;&lt;span class="pN"&gt;325&lt;/span&gt;&lt;span class="bold"&gt;Na uccāvacaṃ gacchati bhūripañño&lt;/span&gt;ti na satthārato satthāraṃ gacchati, na dhammakkhānato dhammakkhānaṃ gacchati, na gaṇato gaṇaṃ gacchati, na diṭṭhiyā diṭṭhiṃ gacchati, na paṭipadāya paṭipadaṃ gacchati, na maggato maggaṃ gacchati. &lt;span class="bold"&gt;Bhūripañño&lt;/span&gt;ti bhūripañño mahāpañño puthupañño hāsapañño javanapañño tikkhapañño nibbedhikapañño. &lt;span class="bold"&gt;Bhūri&lt;/span&gt; vuccati pathavī. Tāya pathavisamāya paññāya vipulāya vitthatāya samannāgatoti—  na uccāvacaṃ gacchati bhūripañño. &lt;/div&gt;&lt;/div&gt;&lt;div class="q" id="p_24Mn_326"&gt; &lt;div class="p"&gt;&lt;span class="pN"&gt;326&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_327"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;327&lt;/div&gt; &lt;div class="G"&gt;“Sayaṃ samādāya vatāni jantu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Uccāvacaṃ gacchati saññasatto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vidvā ca vedehi samecca dhammaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na uccāvacaṃ gacchati bhūripañño”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_328"&gt; &lt;div class="divNumber"&gt;28.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;328&lt;/div&gt; &lt;div class="G"&gt;&lt;span class="bold"&gt;Sa sabbadhammesu visenibhūto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yaṃ kiñci diṭṭhaṃ va sutaṃ mutaṃ vā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tameva dassiṃ vivaṭaṃ carantaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kenīdha lokasmi vikappayeyya.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_329"&gt; &lt;div class="p"&gt;&lt;span class="pN"&gt;329&lt;/span&gt;&lt;span class="bold"&gt;Sa sabbadhammesu visenibhūto yaṃ kiñci diṭṭhaṃ va sutaṃ mutaṃ vā&lt;/span&gt;ti. &lt;span class="bold"&gt;Senā&lt;/span&gt; vuccati mārasenā. Kāyaduccaritaṃ mārasenā, vacīduccaritaṃ mārasenā, manoduccaritaṃ mārasenā, rāgo mārasenā, doso mārasenā, moho mārasenā, kodho mārasenā, upanāho…pe…  sabbākusalābhisaṅkhārā mārasenā. &lt;/div&gt;&lt;/div&gt;&lt;div class="q" id="p_24Mn_330"&gt; &lt;div class="p"&gt;&lt;span class="pN"&gt;330&lt;/span&gt;Vuttañhetaṃ bhagavatā—  &lt;/div&gt;&lt;/div&gt;&lt;div class="q" id="p_24Mn_331"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;331&lt;/div&gt; &lt;div class="G"&gt;“Kāmā te paṭhamā senā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dutiyā arati vuccati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tatiyā khuppipāsā te,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;catutthī taṇhā vuccati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_332"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;332&lt;/div&gt; &lt;div class="G"&gt;Pañcamī thinamiddhaṃ te,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;chaṭṭhā bhīrū pavuccati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sattamī vicikicchā te,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;makkho thambho te aṭṭhamo.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_333"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;333&lt;/div&gt; &lt;div class="G"&gt;Lābho siloko sakkāro,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;micchāladdho ca yo yaso;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yo cattānaṃ samukkaṃse,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pare ca avajānati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_334"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;334&lt;/div&gt; &lt;div class="G"&gt;Esā namuci te senā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kaṇhassābhippahārinī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na naṃ asūro jināti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;jetvāva labhate sukhan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_335"&gt; &lt;div class="p"&gt;&lt;span class="pN"&gt;335&lt;/span&gt;Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, so vuccati visenibhūto. So diṭṭhe visenibhūto, sute visenibhūto, mute visenibhūto, viññāte visenibhūtoti—  sa sabbadhammesu visenibhūto yaṃ kiñci diṭṭhaṃ va sutaṃ mutaṃ vā. &lt;/div&gt;&lt;/div&gt;&lt;div class="q" id="p_24Mn_336"&gt; &lt;div class="p"&gt;&lt;span class="pN"&gt;336&lt;/span&gt;&lt;span class="bold"&gt;Tameva dassiṃ vivaṭaṃ carantan&lt;/span&gt;ti. Tameva suddhadassiṃ visuddhadassiṃ parisuddhadassiṃ vodātadassiṃ pariyodātadassiṃ. Atha vā, suddhadassanaṃ visuddhadassanaṃ parisuddhadassanaṃ vodātadassanaṃ pariyodātadassanaṃ. &lt;span class="bold"&gt;Vivaṭan&lt;/span&gt;ti taṇhāchadanaṃ diṭṭhichadanaṃ kilesachadanaṃ duccaritachadanaṃ avijjāchadanaṃ. Tāni chadanāni vivaṭāni honti viddhaṃsitāni ugghāṭitāni samugghāṭitāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. &lt;span class="bold"&gt;Carantan&lt;/span&gt;ti carantaṃ vicarantaṃ viharantaṃ iriyantaṃ vattentaṃ pālentaṃ yapentaṃ yāpentanti—  tameva dassiṃ vivaṭaṃ carantaṃ. &lt;/div&gt;&lt;/div&gt;&lt;div class="q" id="p_24Mn_337"&gt; &lt;div class="p"&gt;&lt;span class="pN"&gt;337&lt;/span&gt;&lt;span class="bold"&gt;Kenīdha lokasmi vikappayeyyā&lt;/span&gt;ti. &lt;span class="bold"&gt;Kappā&lt;/span&gt;ti dve kappā—  taṇhākappo ca diṭṭhikappo ca…pe…  ayaṃ taṇhākappo…pe…  ayaṃ diṭṭhikappo. Tassa taṇhākappo pahīno, diṭṭhikappo paṭinissaṭṭho. Taṇhākappassa pahīnattā diṭṭhikappassa paṭinissaṭṭhattā kena rāgena kappeyya, kena dosena kappeyya, kena mohena kappeyya, kena mānena kappeyya, kāya diṭṭhiyā kappeyya, kena uddhaccena kappeyya, kāya vicikicchāya kappeyya, kehi anusayehi kappeyya—  rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. Te abhisaṅkhārā pahīnā. Abhisaṅkhārānaṃ pahīnattā gatiyo kena kappeyya—  nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. So hetu natthi, paccayo natthi, kāraṇaṃ natthi, yena kappeyya vikappeyya vikappaṃ āpajjeyya. &lt;span class="bold"&gt;Lokasmin&lt;/span&gt;ti apāyaloke manussaloke devaloke khandhaloke dhātuloke āyatanaloketi—  kenīdha lokasmiṃ vikappayeyya. &lt;/div&gt;&lt;/div&gt;&lt;div class="q" id="p_24Mn_338"&gt; &lt;div class="p"&gt;&lt;span class="pN"&gt;338&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_339"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;339&lt;/div&gt; &lt;div class="G"&gt;“Sa sabbadhammesu visenibhūto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yaṃ kiñci diṭṭhaṃ va sutaṃ mutaṃ vā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tameva dassiṃ vivaṭaṃ carantaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kenīdha lokasmi vikappayeyyā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_340"&gt; &lt;div class="divNumber"&gt;29.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;340&lt;/div&gt; &lt;div class="G"&gt;&lt;span class="bold"&gt;Na kappayanti na purekkharonti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Accantasuddhīti na te vadanti;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ādānaganthaṃ gathitaṃ visajja,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Āsaṃ na kubbanti kuhiñci loke.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_341"&gt; &lt;div class="p"&gt;&lt;span class="pN"&gt;341&lt;/span&gt;&lt;span class="bold"&gt;Na kappayanti na purekkharontī&lt;/span&gt;ti. &lt;span class="bold"&gt;Kappā&lt;/span&gt;ti dve kappā—  taṇhākappo ca diṭṭhikappo ca…pe…  ayaṃ taṇhākappo…pe…  ayaṃ diṭṭhikappo. Tesaṃ taṇhākappo pahīno, diṭṭhikappo paṭinissaṭṭho. Taṇhākappassa pahīnattā, diṭṭhikappassa paṭinissaṭṭhattā taṇhākappaṃ vā diṭṭhikappaṃ vā na kappenti na janenti na sañjanenti na nibbattenti nābhinibbattentīti—  na kappayanti. &lt;span class="bold"&gt;Na purekkharontī&lt;/span&gt;ti. &lt;span class="bold"&gt;Purekkhārā&lt;/span&gt;ti dve purekkhārā—  taṇhāpurekkhāro ca diṭṭhipurekkhāro ca…pe…  ayaṃ taṇhāpurekkhāro…pe…  ayaṃ diṭṭhipurekkhāro. Tesaṃ taṇhāpurekkhāro pahīno, diṭṭhipurekkhāro paṭinissaṭṭho. Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṃ vā na diṭṭhiṃ vā purato katvā caranti, na taṇhādhajā na taṇhāketū na taṇhādhipateyyā, na diṭṭhidhajā na diṭṭhiketū na diṭṭhādhipateyyā, na taṇhāya vā na diṭṭhiyā vā parivāritā carantīti—  na kappayanti na purekkharonti. &lt;/div&gt;&lt;/div&gt;&lt;div class="q" id="p_24Mn_342"&gt; &lt;div class="p"&gt;&lt;span class="pN"&gt;342&lt;/span&gt;&lt;span class="bold"&gt;Accantasuddhīti na te vadantī&lt;/span&gt;ti accantasuddhiṃ saṃsārasuddhiṃ akiriyadiṭṭhiṃ sassatavādaṃ na vadanti na kathenti na bhaṇanti na dīpayanti na voharantīti—  accantasuddhīti na te vadanti. &lt;/div&gt;&lt;/div&gt;&lt;div class="q" id="p_24Mn_343"&gt; &lt;div class="p"&gt;&lt;span class="pN"&gt;343&lt;/span&gt;&lt;span class="bold"&gt;Ādānaganthaṃ gathitaṃ visajjā&lt;/span&gt;ti. &lt;span class="bold"&gt;Ganthā&lt;/span&gt;ti cattāro ganthā—  abhijjhākāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho. Attano diṭṭhiyā rāgo abhijjhākāyagantho; paravādesu āghāto appaccayo byāpādo kāyagantho; attano sīlaṃ vā vataṃ vā sīlavataṃ vā parāmasantīti sīlabbataparāmāso kāyagantho, attano diṭṭhi idaṃsaccābhiniveso kāyagantho. Kiṃkāraṇā vuccati ādānagantho? Tehi ganthehi rūpaṃ ādiyanti upādiyanti gaṇhanti parāmasanti abhinivisanti; vedanaṃ…  saññaṃ…  saṅkhāre…  viññāṇaṃ…  gatiṃ…  upapattiṃ…  paṭisandhiṃ…  bhavaṃ…  saṃsāravaṭṭaṃ ādiyanti upādiyanti gaṇhanti parāmasanti abhinivisanti. Taṃkāraṇā vuccati ādānagantho. &lt;span class="bold"&gt;Visajjā&lt;/span&gt;ti ganthe vosajjitvā vā—  visajja. Atha vā ganthe gadhite ganthite bandhe vibandhe ābandhe lagge laggite palibuddhe bandhane phoṭayitvā—  visajja. Yathā vayhaṃ vā rathaṃ vā sakaṭaṃ vā sandamānikaṃ vā sajjaṃ visajjaṃ karonti vikopenti; evamevaṃ ganthe vosajjitvā—  visajja. Atha vā ganthe gathite ganthite bandhe vibandhe ābandhe lagge laggite palibuddhe bandhane phoṭayitvā visajjāti—  ādānaganthaṃ gathitaṃ visajja. &lt;/div&gt;&lt;/div&gt;&lt;div class="q" id="p_24Mn_344"&gt; &lt;div class="p"&gt;&lt;span class="pN"&gt;344&lt;/span&gt;&lt;span class="bold"&gt;Āsaṃ na kubbanti kuhiñci loke&lt;/span&gt;ti. &lt;span class="bold"&gt;Āsā&lt;/span&gt; vuccati taṇhā yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Āsaṃ na kubbantī&lt;/span&gt;ti āsaṃ na kubbanti na janenti na sañjanenti na nibbattenti na abhinibbattenti. &lt;span class="bold"&gt;Kuhiñcī&lt;/span&gt;ti kuhiñci kimhici katthaci ajjhattaṃ vā bahiddhā vā ajjhattabahiddhā vā. &lt;span class="bold"&gt;Loke&lt;/span&gt;ti apāyaloke…pe…  āyatanaloketi—  āsaṃ na kubbanti kuhiñci loke. &lt;/div&gt;&lt;/div&gt;&lt;div class="q" id="p_24Mn_345"&gt; &lt;div class="p"&gt;&lt;span class="pN"&gt;345&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_346"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;346&lt;/div&gt; &lt;div class="G"&gt;“Na kappayanti na purekkharonti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Accantasuddhīti na te vadanti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ādānaganthaṃ gathitaṃ visajja,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Āsaṃ na kubbanti kuhiñci loke”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_347"&gt; &lt;div class="divNumber"&gt;30.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;347&lt;/div&gt; &lt;div class="G"&gt;&lt;span class="bold"&gt;Sīmātigo brāhmaṇo tassa natthi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ñatvā va disvā va samuggahītaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Na rāgarāgī na virāgaratto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tassīdha natthi paramuggahītaṃ.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_348"&gt; &lt;div class="p"&gt;&lt;span class="pN"&gt;348&lt;/span&gt;&lt;span class="bold"&gt;Sīmātigo brāhmaṇo tassa natthi, ñatvā va disvā va samuggahītan&lt;/span&gt;ti. &lt;span class="bold"&gt;Sīmā&lt;/span&gt;ti catasso sīmāyo—  sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo, tadekaṭṭhā ca kilesā—  ayaṃ paṭhamā sīmā. Oḷārikaṃ kāmarāgasaṃyojanaṃ, paṭighasaṃyojanaṃ, oḷāriko kāmarāgānusayo, paṭighānusayo, tadekaṭṭhā ca kilesā—  ayaṃ dutiyā sīmā. Anusahagataṃ kāmarāgasaṃyojanaṃ, paṭighasaṃyojanaṃ, anusahagato kāmarāgānusayo, paṭighānusayo, tadekaṭṭhā ca kilesā—  ayaṃ tatiyā sīmā. Rūparāgo arūparāgo māno uddhaccaṃ avijjā, mānānusayo bhavarāgānusayo avijjānusayo, tadekaṭṭhā ca kilesā—  ayaṃ catutthā sīmā. Yato ca catūhi ariyamaggehi imā catasso sīmāyo atikkanto hoti samatikkanto vītivatto, so vuccati sīmātigo. &lt;span class="bold"&gt;Brāhmaṇo&lt;/span&gt;ti sattannaṃ dhammānaṃ bāhitattā brāhmaṇo—  sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti…pe…  asito tādi pavuccate sa brahmā. &lt;span class="bold"&gt;Tassā&lt;/span&gt;ti arahato khīṇāsavassa. &lt;/div&gt;&lt;/div&gt;&lt;div class="q" id="p_24Mn_349"&gt; &lt;div class="p"&gt;&lt;span class="pN"&gt;349&lt;/span&gt;&lt;span class="bold"&gt;Ñatvā&lt;/span&gt;ti paracittañāṇena vā ñatvā pubbenivāsānussatiñāṇena vā ñatvā. &lt;span class="bold"&gt;Disvā&lt;/span&gt;ti maṃsacakkhunā vā disvā dibbacakkhunā vā disvā. &lt;span class="bold"&gt;Sīmātigo brāhmaṇo tassa natthi, ñatvā va disvā va samuggahītan&lt;/span&gt;ti. Tassa idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaranti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti—  sīmātigo brāhmaṇo tassa natthi ñatvā va disvā va samuggahītaṃ. &lt;/div&gt;&lt;/div&gt;&lt;div class="q" id="p_24Mn_350"&gt; &lt;div class="p"&gt;&lt;span class="pN"&gt;350&lt;/span&gt;&lt;span class="bold"&gt;Na rāgarāgī na virāgaratto&lt;/span&gt;ti. &lt;span class="bold"&gt;Rāgarattā&lt;/span&gt; vuccanti ye pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhā. Virāgarattā vuccanti ye rūpāvacaraarūpāvacarasamāpattīsu rattā giddhā gadhitā mucchitā ajjhosannā laggā laggitā palibuddhā. &lt;span class="bold"&gt;Na rāgarāgī na virāgaratto&lt;/span&gt;ti yato kāmarāgo ca rūparāgo ca arūparāgo ca pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā. Ettāvatā na rāgarāgī na virāgaratto. &lt;/div&gt;&lt;/div&gt;&lt;div class="q" id="p_24Mn_351"&gt; &lt;div class="p"&gt;&lt;span class="pN"&gt;351&lt;/span&gt;&lt;span class="bold"&gt;Tassīdha natthi paramuggahītan&lt;/span&gt;ti. &lt;span class="bold"&gt;Tassā&lt;/span&gt;ti arahato khīṇāsavassa. Tassa idaṃ paramaṃ aggaṃ seṭṭhaṃ visiṭṭhaṃ pāmokkhaṃ uttamaṃ pavaranti gahitaṃ parāmaṭṭhaṃ abhiniviṭṭhaṃ ajjhositaṃ adhimuttaṃ natthi na santi na saṃvijjati nupalabbhati, pahīnaṃ samucchinnaṃ vūpasantaṃ paṭipassaddhaṃ abhabbuppattikaṃ ñāṇagginā daḍḍhanti—  tassīdha natthi paramuggahītaṃ. &lt;/div&gt;&lt;/div&gt;&lt;div class="q" id="p_24Mn_352"&gt; &lt;div class="p"&gt;&lt;span class="pN"&gt;352&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_353"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;353&lt;/div&gt; &lt;div class="G"&gt;“Sīmātigo brāhmaṇo tassa natthi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ñatvā va disvā va samuggahītaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na rāgarāgī na virāgaratto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tassīdha natthi paramuggahītan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_24Mn_354"&gt;&lt;span class="pN"&gt;354&lt;/span&gt;Suddhaṭṭhakasuttaniddeso catuttho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267802" title="Go to previous page"&gt;&amp;lt;&amp;lt; 1.3 Duṭṭhaṭṭhakasuttaniddesa&lt;/a&gt;&lt;a href="javascript:void(0)" onclick="upP()" id="upL" name="266390" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267804" title="Go to next page"&gt;1.5 Paramaṭṭhakasuttaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
