<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.2"&gt;3.2 Dvādasamavagga&lt;/a&gt;&lt;/div&gt;&lt;div class="i"&gt;3.2.8 Jīvitāvoropanakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Dvādasamavagga&lt;/div&gt;&lt;div class=h&gt;Jīvitāvoropanakathā&lt;/div&gt;&lt;div class="q" id="p_32Kv_2123"&gt; &lt;div class="divNumber"&gt;648.&lt;/div&gt; &lt;div class="p"&gt;&lt;span class="pN"&gt;2123&lt;/span&gt;๐ Diṭṭhisampanno puggalo sañcicca pāṇaṃ jīvitā voropeyyāti? Āmantā. Diṭṭhisampanno puggalo sañcicca mātaraṃ jīvitā voropeyya…pe…  pitaraṃ jīvitā voropeyya…pe…  arahantaṃ jīvitā voropeyya…pe…  duṭṭhena cittena tathāgatassa lohitaṃ uppādeyya…pe…  saṃghaṃ bhindeyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2124"&gt; &lt;div class="p"&gt;&lt;span class="pN"&gt;2124&lt;/span&gt;๐ Diṭṭhisampanno puggalo sañcicca pāṇaṃ jīvitā voropeyyāti? Āmantā. Diṭṭhisampanno puggalo satthari agāravoti? Na hevaṃ vattabbe…pe…  dhamme…pe…  saṃghe…pe…  sikkhāya agāravoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2125"&gt; &lt;div class="p"&gt;&lt;span class="pN"&gt;2125&lt;/span&gt;๐ Nanu diṭṭhisampanno puggalo satthari sagāravoti? Āmantā. Hañci diṭṭhisampanno puggalo satthari sagāravo, no ca vata re vattabbe—  “diṭṭhisampanno puggalo sañcicca pāṇaṃ jīvitā voropeyyā”ti. Nanu diṭṭhisampanno puggalo dhamme…pe…  saṃghe…pe…  sikkhāya sagāravoti? Āmantā. Hañci diṭṭhisampanno puggalo sikkhāya sagāravo, no ca vata re vattabbe—  “diṭṭhisampanno puggalo sañcicca pāṇaṃ jīvitā voropeyyā”ti. &lt;/div&gt;&lt;/div&gt;&lt;div class="q" id="p_32Kv_2126"&gt; &lt;div class="divNumber"&gt;649.&lt;/div&gt; &lt;div class="p"&gt;&lt;span class="pN"&gt;2126&lt;/span&gt;๐ Diṭṭhisampanno puggalo satthari agāravoti? Āmantā. Diṭṭhisampanno puggalo buddhathūpe ohadeyya omutteyya niṭṭhubheyya buddhathūpe apabyāmato kareyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2127"&gt; &lt;div class="p"&gt;&lt;span class="pN"&gt;2127&lt;/span&gt;๐ Diṭṭhisampanno puggalo sañcicca pāṇaṃ jīvitā voropeyyāti? Āmantā. Nanu vuttaṃ bhagavatā—  “seyyathāpi, bhikkhave, mahāsamuddo ṭhitadhammo velaṃ nātivattati; evameva kho, bhikkhave, yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamantī”ti. Attheva suttantoti? Āmantā. Tena hi na vattabbaṃ—  “diṭṭhisampanno puggalo sañcicca pāṇaṃ jīvitā voropeyyā”ti. &lt;/div&gt;&lt;/div&gt;&lt;div class="CENTER" id="p_32Kv_2128"&gt;&lt;span class="pN"&gt;2128&lt;/span&gt;Jīvitā voropanakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270250" title="Go to previous page"&gt;&amp;lt;&amp;lt; 3.2.7 Ekabījīkathā&lt;/a&gt;&lt;a href="javascript:void(0)" onclick="upP()" id="upL" name="268006" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270252" title="Go to next page"&gt;3.2.9 Duggatikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
