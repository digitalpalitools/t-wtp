<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18It"&gt;18It Itivuttakapāḷi&lt;/a&gt; » &lt;a href="/tipitaka/18It/3"&gt;3 Tikanipāta&lt;/a&gt; » &lt;a href="/tipitaka/18It/3/3.4"&gt;3.4 Catutthavagga&lt;/a&gt;&lt;/div&gt;&lt;div class="i"&gt;3.4.1 Vitakkasutta&lt;/div&gt;&lt;div class=h&gt;Tikanipāta&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Vitakkasutta&lt;/div&gt;&lt;div class="q" id="p_18It_535"&gt; &lt;div class="divNumber"&gt;80.&lt;/div&gt; &lt;div class="p"&gt;&lt;span class="pN"&gt;535&lt;/span&gt;Vuttañhetaṃ bhagavatā vuttamarahatāti me sutaṃ—  &lt;/div&gt;&lt;/div&gt;&lt;div class="q" id="p_18It_536"&gt; &lt;div class="p"&gt;&lt;span class="pN"&gt;536&lt;/span&gt;“Tayome, bhikkhave, akusalavitakkā. Katame tayo? Anavaññattipaṭisaṃyutto vitakko, lābhasakkārasilokapaṭisaṃyutto vitakko, parānuddayatāpaṭisaṃyutto vitakko. Ime kho, bhikkhave, tayo akusalavitakkā”ti. Etamatthaṃ bhagavā avoca. Tatthetaṃ iti vuccati—  &lt;/div&gt;&lt;/div&gt;&lt;div class="q" id="p_18It_537"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;537&lt;/div&gt; &lt;div class="G"&gt;“Anavaññattisaṃyutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;lābhasakkāragāravo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sahanandī amaccehi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ārā saṃyojanakkhayā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_538"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;538&lt;/div&gt; &lt;div class="G"&gt;Yo ca puttapasuṃ hitvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vivāhe saṃharāni ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhabbo so tādiso bhikkhu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Phuṭṭhuṃ sambodhimuttaman”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_539"&gt; &lt;div class="p"&gt;&lt;span class="pN"&gt;539&lt;/span&gt;Ayampi attho vutto bhagavatā, iti me sutanti. &lt;/div&gt;&lt;/div&gt;&lt;div class="CENTER" id="p_18It_540"&gt;&lt;span class="pN"&gt;540&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266890" title="Go to previous page"&gt;&amp;lt;&amp;lt; 3.4 Catutthavagga&lt;/a&gt;&lt;a href="javascript:void(0)" onclick="upP()" id="upL" name="266890" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268456" title="Go to next page"&gt;3.4.2 Sakkārasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
