<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/5"&gt;5 Upādinnattika&lt;/a&gt; » &lt;a href="/tipitaka/36P1/5/5.7"&gt;5.7 Pañhāvāra&lt;/a&gt; » &lt;a href="/tipitaka/36P1/5/5.7/5.7.1"&gt;5.7.1 Paccayānuloma&lt;/a&gt; » &lt;a href="/tipitaka/36P1/5/5.7/5.7.1/5.7.1.1"&gt;5.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Vippayutta&lt;/div&gt;&lt;div class=h&gt;Upādinnattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Vippayutta&lt;/div&gt;&lt;div class="q" id="p_36P1_2730"&gt; &lt;div class="divNumber"&gt;80.&lt;/div&gt; &lt;div class="p"&gt;&lt;span class="pN"&gt;2730&lt;/span&gt;Upādinnupādāniyo dhammo upādinnupādāniyassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  paṭisandhikkhaṇe upādinnupādāniyā khandhā kaṭattārūpānaṃ vippayuttapaccayena paccayo. Khandhā vatthussa vippayuttapaccayena paccayo. Vatthu khandhānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  cakkhāyatanaṃ cakkhuviññāṇassa vippayuttapaccayena paccayo…pe…  kāyāyatanaṃ kāyaviññāṇassa vippayuttapaccayena paccayo. Vatthu upādinnupādāniyānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  upādinnupādāniyā khandhā purejātassa imassa upādinnupādāniyassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2731"&gt; &lt;div class="p"&gt;&lt;span class="pN"&gt;2731&lt;/span&gt;Upādinnupādāniyo dhammo anupādinnupādāniyassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  upādinnupādāniyā khandhā cittasamuṭṭhānānaṃ rūpānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu anupādinnupādāniyānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  upādinnupādāniyā khandhā purejātassa imassa anupādinnupādāniyassa kāyassa vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2732"&gt; &lt;div class="p"&gt;&lt;span class="pN"&gt;2732&lt;/span&gt;Upādinnupādāniyo dhammo anupādinnaanupādāniyassa dhammassa vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu anupādinnaanupādāniyānaṃ khandhānaṃ vippayuttapaccayena paccayo. (3) &lt;/div&gt;&lt;/div&gt;&lt;div class="q" id="p_36P1_2733"&gt; &lt;div class="p"&gt;&lt;span class="pN"&gt;2733&lt;/span&gt;Upādinnupādāniyo dhammo upādinnupādāniyassa ca anupādinnupādāniyassa ca dhammassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  upādinnupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa vippayuttapaccayena paccayo. (4) &lt;/div&gt;&lt;/div&gt;&lt;div class="q" id="p_36P1_2734"&gt; &lt;div class="divNumber"&gt;81.&lt;/div&gt; &lt;div class="p"&gt;&lt;span class="pN"&gt;2734&lt;/span&gt;Anupādinnupādāniyo dhammo anupādinnupādāniyassa dhammassa vippayuttapaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  anupādinnupādāniyā khandhā cittasamuṭṭhānānaṃ rūpānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnupādāniyā khandhā purejātassa imassa anupādinnupādāniyassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2735"&gt; &lt;div class="p"&gt;&lt;span class="pN"&gt;2735&lt;/span&gt;Anupādinnupādāniyo dhammo upādinnupādāniyassa dhammassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnupādāniyā khandhā purejātassa imassa upādinnupādāniyassa kāyassa vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2736"&gt; &lt;div class="p"&gt;&lt;span class="pN"&gt;2736&lt;/span&gt;Anupādinnupādāniyo dhammo upādinnupādāniyassa ca anupādinnupādāniyassa ca dhammassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa vippayuttapaccayena paccayo. (3) &lt;/div&gt;&lt;/div&gt;&lt;div class="q" id="p_36P1_2737"&gt; &lt;div class="p"&gt;&lt;span class="pN"&gt;2737&lt;/span&gt;Anupādinnaanupādāniyo dhammo upādinnupādāniyassa dhammassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnaanupādāniyā khandhā purejātassa imassa upādinnupādāniyassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2738"&gt; &lt;div class="p"&gt;&lt;span class="pN"&gt;2738&lt;/span&gt;Anupādinnaanupādāniyo dhammo anupādinnupādāniyassa dhammassa vippayuttapaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  anupādinnaanupādāniyā khandhā cittasamuṭṭhānānaṃ rūpānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnaanupādāniyā khandhā purejātassa imassa anupādinnupādāniyassa kāyassa vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2739"&gt; &lt;div class="p"&gt;&lt;span class="pN"&gt;2739&lt;/span&gt;Anupādinnaanupādāniyo dhammo upādinnupādāniyassa ca anupādinnupādāniyassa ca dhammassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  anupādinnaanupādāniyā khandhā purejātassa imassa upādinnupādāniyassa ca anupādinnupādāniyassa ca kāyassa vippayuttapaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="262775" title="Go to previous page"&gt;&amp;lt;&amp;lt; Sampayutta&lt;/a&gt;&lt;a href="javascript:void(0)" onclick="upP()" id="upL" name="260681" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262777" title="Go to next page"&gt; Atthi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
