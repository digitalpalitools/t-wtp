<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.5"&gt;3.5 Pannarasamavagga&lt;/a&gt;&lt;/div&gt;&lt;div class="i"&gt;3.5.10 Asaññasattupikakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Pannarasamavagga&lt;/div&gt;&lt;div class=h&gt;Asaññasattupikakathā&lt;/div&gt;&lt;div class="q" id="p_32Kv_2327"&gt; &lt;div class="divNumber"&gt;735.&lt;/div&gt; &lt;div class="p"&gt;&lt;span class="pN"&gt;2327&lt;/span&gt;๐ Saññāvedayitanirodhasamāpatti asaññasattupikāti? Āmantā. Atthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññāti? Na hevaṃ vattabbe…pe…  natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ…pe…  paññāti? Āmantā. Hañci natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññā, no ca vata re vattabbe—  “saññāvedayitanirodhasamāpatti asaññasattupikā”ti. &lt;/div&gt;&lt;/div&gt;&lt;div class="q" id="p_32Kv_2328"&gt; &lt;div class="p"&gt;&lt;span class="pN"&gt;2328&lt;/span&gt;๐ Saññāvedayitanirodhasamāpatti asaññasattupikāti? Āmantā. Atthi saññāvedayitanirodhaṃ samāpannassa phasso vedanā saññā cetanā cittanti? Na hevaṃ vattabbe…pe…  natthi saññāvedayitanirodhaṃ samāpannassa phasso vedanā saññā cetanā cittanti? Āmantā. Aphassakassa maggabhāvanā…pe…  acittakassa maggabhāvanāti? Na hevaṃ vattabbe…pe…  nanu saphassakassa maggabhāvanā…pe…  sacittakassa maggabhāvanāti? Āmantā. Hañci saphassakassa maggabhāvanā…pe…  sacittakassa maggabhāvanā, no ca vata re vattabbe—  “saññāvedayitanirodhasamāpatti asaññasattupikā”ti. &lt;/div&gt;&lt;/div&gt;&lt;div class="q" id="p_32Kv_2329"&gt; &lt;div class="p"&gt;&lt;span class="pN"&gt;2329&lt;/span&gt;๐ Saññāvedayitanirodhasamāpatti asaññasattupikāti? Āmantā. Ye keci saññāvedayitanirodhaṃ samāpajjanti, sabbe te asaññasattupikāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2330"&gt; &lt;div class="divNumber"&gt;736.&lt;/div&gt; &lt;div class="p"&gt;&lt;span class="pN"&gt;2330&lt;/span&gt;× Na vattabbaṃ—  “saññāvedayitanirodhasamāpatti asaññasattupikā”ti? Āmantā. Nanu idhāpi asaññī tatrāpi asaññīti? Āmantā. Hañci idhāpi asaññī tatrāpi asaññī, tena vata re vattabbe—  “saññāvedayitanirodhasamāpatti asaññasattupikā”ti. &lt;/div&gt;&lt;/div&gt;&lt;div class="CENTER" id="p_32Kv_2331"&gt;&lt;span class="pN"&gt;2331&lt;/span&gt;Asaññasattupikakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270281" title="Go to previous page"&gt;&amp;lt;&amp;lt; 3.5.9 Tatiyasaññāvedayitakathā&lt;/a&gt;&lt;a href="javascript:void(0)" onclick="upP()" id="upL" name="268009" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270283" title="Go to next page"&gt;3.5.11 Kammūpacayakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
