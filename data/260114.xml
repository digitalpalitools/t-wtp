<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y6"&gt;34Y6 Saṅkhārayamakapāḷi&lt;/a&gt; » &lt;a href="/tipitaka/34Y6/2"&gt;2 Pavattivāra&lt;/a&gt; » &lt;a href="/tipitaka/34Y6/2/2.1"&gt;2.1 Uppādavāra&lt;/a&gt; » &lt;a href="/tipitaka/34Y6/2/2.1/2.1.1"&gt;2.1.1 Paccuppannavāra&lt;/a&gt;&lt;/div&gt;&lt;div class="i"&gt;2.1.1.1 Anulomapuggala&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādavāra&lt;/div&gt;&lt;div class=h&gt;Paccuppannavāra&lt;/div&gt;&lt;div class=h&gt;Anulomapuggala&lt;/div&gt;&lt;div class="q" id="p_34Y6_125"&gt; &lt;div class="divNumber"&gt;19.&lt;/div&gt; &lt;div class="p"&gt;&lt;span class="pN"&gt;125&lt;/span&gt;»  Yassa kāyasaṅkhāro uppajjati tassa vacīsaṅkhāro uppajjatīti? &lt;/div&gt;&lt;/div&gt;&lt;div class="q" id="p_34Y6_126"&gt; &lt;div class="p"&gt;&lt;span class="pN"&gt;126&lt;/span&gt;Vinā vitakkavicārehi assāsapassāsānaṃ uppādakkhaṇe tesaṃ kāyasaṅkhāro uppajjati, no ca tesaṃ vacīsaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ kāyasaṅkhāro ca uppajjati vacīsaṅkhāro ca uppajjati. &lt;/div&gt;&lt;/div&gt;&lt;div class="q" id="p_34Y6_127"&gt; &lt;div class="p"&gt;&lt;span class="pN"&gt;127&lt;/span&gt;«  Yassa vā pana vacīsaṅkhāro uppajjati tassa kāyasaṅkhāro uppajjatīti? &lt;/div&gt;&lt;/div&gt;&lt;div class="q" id="p_34Y6_128"&gt; &lt;div class="p"&gt;&lt;span class="pN"&gt;128&lt;/span&gt;Vinā assāsapassāsehi vitakkavicārānaṃ uppādakkhaṇe tesaṃ vacīsaṅkhāro uppajjati, no ca tesaṃ kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ vacīsaṅkhāro ca uppajjati kāyasaṅkhāro ca uppajjati. &lt;/div&gt;&lt;/div&gt;&lt;div class="q" id="p_34Y6_129"&gt; &lt;div class="p"&gt;&lt;span class="pN"&gt;129&lt;/span&gt;»  Yassa kāyasaṅkhāro uppajjati tassa cittasaṅkhāro uppajjatīti? Āmantā. &lt;/div&gt;&lt;/div&gt;&lt;div class="q" id="p_34Y6_130"&gt; &lt;div class="p"&gt;&lt;span class="pN"&gt;130&lt;/span&gt;«  Yassa vā pana cittasaṅkhāro uppajjati tassa kāyasaṅkhāro uppajjatīti? &lt;/div&gt;&lt;/div&gt;&lt;div class="q" id="p_34Y6_131"&gt; &lt;div class="p"&gt;&lt;span class="pN"&gt;131&lt;/span&gt;Vinā assāsapassāsehi cittassa uppādakkhaṇe tesaṃ cittasaṅkhāro uppajjati, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjati kāyasaṅkhāro ca uppajjati. &lt;/div&gt;&lt;/div&gt;&lt;div class="q" id="p_34Y6_132"&gt; &lt;div class="divNumber"&gt;20.&lt;/div&gt; &lt;div class="p"&gt;&lt;span class="pN"&gt;132&lt;/span&gt;»  Yassa vacīsaṅkhāro uppajjati tassa cittasaṅkhāro uppajjatīti? Āmantā. &lt;/div&gt;&lt;/div&gt;&lt;div class="q" id="p_34Y6_133"&gt; &lt;div class="p"&gt;&lt;span class="pN"&gt;133&lt;/span&gt;«  Yassa vā pana cittasaṅkhāro uppajjati tassa vacīsaṅkhāro uppajjatīti? &lt;/div&gt;&lt;/div&gt;&lt;div class="q" id="p_34Y6_134"&gt; &lt;div class="p"&gt;&lt;span class="pN"&gt;134&lt;/span&gt;Vinā vitakkavicārehi cittassa uppādakkhaṇe tesaṃ cittasaṅkhāro uppajjati, no ca tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro ca uppajjati vacīsaṅkhāro ca uppajjati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258792" title="Go to previous page"&gt;&amp;lt;&amp;lt; 2.1.1 Paccuppannavāra&lt;/a&gt;&lt;a href="javascript:void(0)" onclick="upP()" id="upL" name="258792" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260115" title="Go to next page"&gt;2.1.1.2 Anulomaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
