<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.1"&gt;3.1 Ekādasamavagga&lt;/a&gt;&lt;/div&gt;&lt;div class="i"&gt;3.1.5 Ñāṇaṃcittavippayuttantikathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Ekādasamavagga&lt;/div&gt;&lt;div class=h&gt;Ñāṇaṃcittavippayuttantikathā&lt;/div&gt;&lt;div class="q" id="p_32Kv_2041"&gt; &lt;div class="divNumber"&gt;616.&lt;/div&gt; &lt;div class="p"&gt;&lt;span class="pN"&gt;2041&lt;/span&gt;๐ Ñāṇaṃ cittavippayuttanti? Āmantā. Rūpaṃ nibbānaṃ cakkhāyatanaṃ…pe…  phoṭṭhabbāyatananti? Na hevaṃ vattabbe…pe…  ñāṇaṃ cittavippayuttanti? Āmantā. Paññā paññindriyaṃ paññābalaṃ sammādiṭṭhi dhammavicayasambojjhaṅgo cittavippayuttoti? Na hevaṃ vattabbe…pe…  paññā paññindriyaṃ paññābalaṃ sammādiṭṭhi dhammavicayasambojjhaṅgo cittasampayuttoti? Āmantā. Ñāṇaṃ cittasampayuttanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2042"&gt; &lt;div class="p"&gt;&lt;span class="pN"&gt;2042&lt;/span&gt;๐ Ñāṇaṃ cittavippayuttanti? Āmantā. Katamakkhandhapariyāpannanti? Saṅkhārakkhandhapariyāpannanti. Saṅkhārakkhandho cittavippayuttoti? Na hevaṃ vattabbe…pe…  saṅkhārakkhandho cittavippayuttoti? Āmantā. Vedanākkhandho saññākkhandho cittavippayuttoti? Na hevaṃ vattabbe…pe…  ñāṇaṃ saṅkhārakkhandhapariyāpannaṃ cittavippayuttanti? Āmantā. Paññā saṅkhārakkhandhapariyāpannā cittavippayuttāti? Na hevaṃ vattabbe…pe…  paññā saṅkhārakkhandhapariyāpannā cittasampayuttāti? Āmantā. Ñāṇaṃ saṅkhārakkhandhapariyāpannaṃ cittasampayuttanti? Na hevaṃ vattabbe…pe…  ñāṇaṃ saṅkhārakkhandhapariyāpannaṃ cittavippayuttaṃ, paññā saṅkhārakkhandhapariyāpannā cittasampayuttāti? Āmantā. Saṅkhārakkhandho ekadeso cittasampayutto ekadeso cittavippayuttoti? Na hevaṃ vattabbe…pe…  saṅkhārakkhandho ekadeso cittasampayutto ekadeso cittavippayuttoti? Āmantā. Vedanākkhandho saññākkhandho ekadeso cittasampayutto ekadeso cittavippayuttoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2043"&gt; &lt;div class="divNumber"&gt;617.&lt;/div&gt; &lt;div class="p"&gt;&lt;span class="pN"&gt;2043&lt;/span&gt;× Na vattabbaṃ—  “ñāṇaṃ cittavippayuttan”ti? Āmantā. Arahā cakkhuviññāṇasamaṅgī “ñāṇī”ti vattabboti? Āmantā. Ñāṇaṃ tena cittena sampayuttanti? Na hevaṃ vattabbe. Tena hi ñāṇaṃ cittavippayuttanti. &lt;/div&gt;&lt;/div&gt;&lt;div class="q" id="p_32Kv_2044"&gt; &lt;div class="p"&gt;&lt;span class="pN"&gt;2044&lt;/span&gt;× Arahā cakkhuviññāṇasamaṅgī “paññavā”ti vattabboti? Āmantā. Paññā tena cittena sampayuttāti? Na hevaṃ vattabbe. Tena hi paññā cittavippayuttāti. &lt;/div&gt;&lt;/div&gt;&lt;div class="CENTER" id="p_32Kv_2045"&gt;&lt;span class="pN"&gt;2045&lt;/span&gt;Ñāṇaṃ cittavippayuttantikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270237" title="Go to previous page"&gt;&amp;lt;&amp;lt; 3.1.4 Ñāṇakathā&lt;/a&gt;&lt;a href="javascript:void(0)" onclick="upP()" id="upL" name="268005" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270239" title="Go to next page"&gt;3.1.6 Idaṃdukkhantikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
