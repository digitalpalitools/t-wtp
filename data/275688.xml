<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/4"&gt;4 Catutthapaṇṇāsaka&lt;/a&gt; » &lt;a href="/tipitaka/15A4/4/4.2"&gt;4.2 Paṭipadāvagga&lt;/a&gt;&lt;/div&gt;&lt;div class="i"&gt;4.2.6 Ubhayasutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Paṭipadāvagga&lt;/div&gt;&lt;div class=h&gt;Ubhayasutta&lt;/div&gt;&lt;div class="q" id="p_15A4_980"&gt; &lt;div class="divNumber"&gt;166.&lt;/div&gt; &lt;div class="p"&gt;&lt;span class="pN"&gt;980&lt;/span&gt;“Catasso imā, bhikkhave, paṭipadā. Katamā catasso? Dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā. &lt;/div&gt;&lt;/div&gt;&lt;div class="q" id="p_15A4_981"&gt; &lt;div class="p"&gt;&lt;span class="pN"&gt;981&lt;/span&gt;Tatra, bhikkhave, yāyaṃ paṭipadā dukkhā dandhābhiññā, ayaṃ, bhikkhave, paṭipadā ubhayeneva hīnā akkhāyati. Yampāyaṃ paṭipadā dukkhā, imināpāyaṃ hīnā akkhāyati; yampāyaṃ paṭipadā dandhā, imināpāyaṃ hīnā akkhāyati. Ayaṃ, bhikkhave, paṭipadā ubhayeneva hīnā akkhāyati. &lt;/div&gt;&lt;/div&gt;&lt;div class="q" id="p_15A4_982"&gt; &lt;div class="p"&gt;&lt;span class="pN"&gt;982&lt;/span&gt;Tatra, bhikkhave, yāyaṃ paṭipadā dukkhā khippābhiññā, ayaṃ, bhikkhave, paṭipadā dukkhattā hīnā akkhāyati. &lt;/div&gt;&lt;/div&gt;&lt;div class="q" id="p_15A4_983"&gt; &lt;div class="p"&gt;&lt;span class="pN"&gt;983&lt;/span&gt;Tatra, bhikkhave, yāyaṃ paṭipadā sukhā dandhābhiññā, ayaṃ, bhikkhave, paṭipadā dandhattā hīnā akkhāyati. &lt;/div&gt;&lt;/div&gt;&lt;div class="q" id="p_15A4_984"&gt; &lt;div class="p"&gt;&lt;span class="pN"&gt;984&lt;/span&gt;Tatra, bhikkhave, yāyaṃ paṭipadā sukhā khippābhiññā, ayaṃ, bhikkhave, paṭipadā ubhayeneva paṇītā akkhāyati. Yampāyaṃ paṭipadā sukhā, imināpāyaṃ paṇītā akkhāyati; yampāyaṃ paṭipadā khippā, imināpāyaṃ paṇītā akkhāyati. Ayaṃ, bhikkhave, paṭipadā ubhayeneva paṇītā akkhāyati. Imā kho, bhikkhave, catasso paṭipadā”ti. &lt;/div&gt;&lt;/div&gt;&lt;div class="CENTER" id="p_15A4_985"&gt;&lt;span class="pN"&gt;985&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275687" title="Go to previous page"&gt;&amp;lt;&amp;lt; 4.2.5 Dutiyakhamasutta&lt;/a&gt;&lt;a href="javascript:void(0)" onclick="upP()" id="upL" name="273128" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275689" title="Go to next page"&gt;4.2.7 Mahāmoggallānasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
