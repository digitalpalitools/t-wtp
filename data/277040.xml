<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/1"&gt;1 Khandhasaṃyutta&lt;/a&gt; » &lt;a href="/tipitaka/13S3/1/1.3"&gt;1.3 Uparipaṇṇāsaka&lt;/a&gt; » &lt;a href="/tipitaka/13S3/1/1.3/1.3.1"&gt;1.3.1 Antavagga&lt;/a&gt;&lt;/div&gt;&lt;div class="i"&gt;1.3.1.1 Antasutta&lt;/div&gt;&lt;div class=h&gt;Khandhasaṃyutta&lt;/div&gt;&lt;div class=h&gt;Uparipaṇṇāsaka&lt;/div&gt;&lt;div class=h&gt;Antavagga&lt;/div&gt;&lt;div class=h&gt;Antasutta&lt;/div&gt;&lt;div class="q" id="p_13S3_655"&gt; &lt;div class="divNumber"&gt;103.&lt;/div&gt; &lt;div class="p"&gt;&lt;span class="pN"&gt;655&lt;/span&gt;Sāvatthinidānaṃ. “Cattārome, bhikkhave, antā. Katame cattāro? Sakkāyanto, sakkāyasamudayanto, sakkāyanirodhanto, sakkāyanirodhagāminippaṭipadanto. Katamo ca, bhikkhave, sakkāyanto? Pañcupādānakkhandhātissa vacanīyaṃ. Katame pañca? Seyyathidaṃ—  rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho—  ayaṃ vuccati, bhikkhave, sakkāyanto. &lt;/div&gt;&lt;/div&gt;&lt;div class="q" id="p_13S3_656"&gt; &lt;div class="p"&gt;&lt;span class="pN"&gt;656&lt;/span&gt;Katamo ca, bhikkhave, sakkāyasamudayanto? Yāyaṃ taṇhā ponobhavikā nandirāgasahagatā tatratatrābhinandinī, seyyathidaṃ—  kāmataṇhā, bhavataṇhā, vibhavataṇhā. Ayaṃ vuccati, bhikkhave, sakkāyasamudayanto. &lt;/div&gt;&lt;/div&gt;&lt;div class="q" id="p_13S3_657"&gt; &lt;div class="p"&gt;&lt;span class="pN"&gt;657&lt;/span&gt;Katamo ca, bhikkhave, sakkāyanirodhanto? Yo tassāyeva taṇhāya asesavirāganirodho cāgo paṭinissaggo mutti anālayo—  ayaṃ vuccati, bhikkhave, sakkāyanirodhanto. &lt;/div&gt;&lt;/div&gt;&lt;div class="q" id="p_13S3_658"&gt; &lt;div class="p"&gt;&lt;span class="pN"&gt;658&lt;/span&gt;Katamo ca, bhikkhave, sakkāyanirodhagāminippaṭipadanto? Ayameva ariyo aṭṭhaṅgiko maggo. Seyyathidaṃ—  sammādiṭṭhi…pe…  sammāsamādhi. Ayaṃ vuccati, bhikkhave, sakkāyanirodhagāminippaṭipadanto. Ime kho, bhikkhave, cattāro antā”ti. &lt;/div&gt;&lt;/div&gt;&lt;div class="CENTER" id="p_13S3_659"&gt;&lt;span class="pN"&gt;659&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274143" title="Go to previous page"&gt;&amp;lt;&amp;lt; 1.3.1 Antavagga&lt;/a&gt;&lt;a href="javascript:void(0)" onclick="upP()" id="upL" name="274143" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277041" title="Go to next page"&gt;1.3.1.2 Dukkhasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
