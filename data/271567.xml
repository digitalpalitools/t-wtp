<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.1"&gt;1.1 Paṭhamavagga&lt;/a&gt; » &lt;a href="/tipitaka/32Kv/1/1.1/1.1.6"&gt;1.1.6 Sabbamatthītikathā&lt;/a&gt; » &lt;a href="/tipitaka/32Kv/1/1.1/1.1.6/1.1.6.2"&gt;1.1.6.2 Kālasaṃsandana&lt;/a&gt;&lt;/div&gt;&lt;div class="i"&gt;1.1.6.2.6 Atītakkhandhādisamodhānakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Paṭhamavagga&lt;/div&gt;&lt;div class=h&gt;Sabbamatthītikathā&lt;/div&gt;&lt;div class=h&gt;Kālasaṃsandana&lt;/div&gt;&lt;div class=h&gt;Atītakkhandhādisamodhānakathā&lt;/div&gt;&lt;div class="q" id="p_32Kv_694"&gt; &lt;div class="divNumber"&gt;294.&lt;/div&gt; &lt;div class="p"&gt;&lt;span class="pN"&gt;694&lt;/span&gt;๐ Atīto rūpakkhandho atthi, anāgato rūpakkhandho atthi, paccuppanno rūpakkhandho atthīti? Āmantā. Tayo rūpakkhandhāti? Na hevaṃ vattabbe…pe…  atītā pañcakkhandhā atthi, anāgatā pañcakkhandhā atthi, paccuppannā pañcakkhandhā atthīti? Āmantā. Pannarasakkhandhāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_695"&gt; &lt;div class="p"&gt;&lt;span class="pN"&gt;695&lt;/span&gt;๐ Atītaṃ cakkhāyatanaṃ atthi, anāgataṃ cakkhāyatanaṃ atthi, paccuppannaṃ cakkhāyatanaṃ atthīti? Āmantā. Tīṇi cakkhāyatanānīti? Na hevaṃ vattabbe…pe…  atītāni dvādasāyatanāni atthi, anāgatāni dvādasāyatanāni atthi, paccuppannāni dvādasāyatanāni atthīti? Āmantā. Chattiṃsāyatanānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_696"&gt; &lt;div class="p"&gt;&lt;span class="pN"&gt;696&lt;/span&gt;๐ Atītā cakkhudhātu atthi, anāgatā cakkhudhātu atthi, paccuppannā cakkhudhātu atthīti? Āmantā. Tisso cakkhudhātuyoti? Na hevaṃ vattabbe…pe…  atītā aṭṭhārasa dhātuyo atthi, anāgatā aṭṭhārasa dhātuyo atthi, paccuppannā aṭṭhārasa dhātuyo atthīti? Āmantā. Catupaññāsa dhātuyoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_697"&gt; &lt;div class="p"&gt;&lt;span class="pN"&gt;697&lt;/span&gt;๐ Atītaṃ cakkhundriyaṃ atthi, anāgataṃ cakkhundriyaṃ atthi, paccuppannaṃ cakkhundriyaṃ atthīti? Āmantā. Tīṇi cakkhundriyānīti? Na hevaṃ vattabbe…pe…  atītāni bāvīsatindriyāni atthi, anāgatāni bāvīsatindriyāni atthi, paccuppannāni bāvīsatindriyāni atthīti? Āmantā. Chasaṭṭhindriyānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_698"&gt; &lt;div class="p"&gt;&lt;span class="pN"&gt;698&lt;/span&gt;๐ Atīto rājā cakkavattī atthi, anāgato rājā cakkavattī atthi, paccuppanno rājā cakkavattī atthīti? Āmantā. Tiṇṇannaṃ rājūnaṃ cakkavattīnaṃ sammukhībhāvo hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_699"&gt; &lt;div class="p"&gt;&lt;span class="pN"&gt;699&lt;/span&gt;๐ Atīto sammāsambuddho atthi, anāgato sammāsambuddho atthi, paccuppanno sammāsambuddho atthīti? Āmantā. Tiṇṇannaṃ sammāsambuddhānaṃ sammukhībhāvo hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271566" title="Go to previous page"&gt;&amp;lt;&amp;lt; 1.1.6.2.5 Atītahatthādikathā&lt;/a&gt;&lt;a href="javascript:void(0)" onclick="upP()" id="upL" name="271077" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271568" title="Go to next page"&gt;1.1.6.2.7 Padasodhanakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
