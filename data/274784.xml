<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/4"&gt;4 Indriyasaṃyutta&lt;/a&gt; » &lt;a href="/tipitaka/14S5/4/4.5"&gt;4.5 Jarāvagga&lt;/a&gt;&lt;/div&gt;&lt;div class="i"&gt;4.5.1 Jarādhammasutta&lt;/div&gt;&lt;div class=h&gt;Indriyasaṃyutta&lt;/div&gt;&lt;div class=h&gt;Jarāvagga&lt;/div&gt;&lt;div class=h&gt;Jarādhammasutta&lt;/div&gt;&lt;div class="q" id="p_14S5_1137"&gt; &lt;div class="divNumber"&gt;511.&lt;/div&gt; &lt;div class="p"&gt;&lt;span class="pN"&gt;1137&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā sāyanhasamayaṃ paṭisallānā vuṭṭhito pacchātape nisinno hoti piṭṭhiṃ otāpayamāno. &lt;/div&gt;&lt;/div&gt;&lt;div class="q" id="p_14S5_1138"&gt; &lt;div class="p"&gt;&lt;span class="pN"&gt;1138&lt;/span&gt;Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā bhagavato gattāni pāṇinā anomajjanto bhagavantaṃ etadavoca—  “acchariyaṃ, bhante, abbhutaṃ, bhante. Na cevaṃ dāni, bhante, bhagavato tāva parisuddho chavivaṇṇo pariyodāto, sithilāni ca gattāni sabbāni valiyajātāni, purato pabbhāro ca kāyo, dissati ca indriyānaṃ aññathattaṃ—  cakkhundriyassa sotindriyassa ghānindriyassa jivhindriyassa kāyindriyassā”ti. &lt;/div&gt;&lt;/div&gt;&lt;div class="q" id="p_14S5_1139"&gt; &lt;div class="p"&gt;&lt;span class="pN"&gt;1139&lt;/span&gt;“Evañhetaṃ, ānanda, hoti—  jarādhammo yobbaññe, byādhidhammo ārogye, maraṇadhammo jīvite. Na ceva tāva parisuddho hoti chavivaṇṇo pariyodāto, sithilāni ca honti gattāni sabbāni valiyajātāni, purato pabbhāro ca kāyo, dissati ca indriyānaṃ aññathattaṃ—  cakkhundriyassa sotindriyassa ghānindriyassa jivhindriyassa kāyindriyassā”ti. &lt;/div&gt;&lt;/div&gt;&lt;div class="q" id="p_14S5_1140"&gt; &lt;div class="p"&gt;&lt;span class="pN"&gt;1140&lt;/span&gt;Idamavoca bhagavā. Idaṃ vatvā ca sugato athāparaṃ etadavoca satthā—  &lt;/div&gt;&lt;/div&gt;&lt;div class="q" id="p_14S5_1141"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1141&lt;/div&gt; &lt;div class="G"&gt;“Dhī taṃ jammi jare atthu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dubbaṇṇakaraṇī jare;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tāva manoramaṃ bimbaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;jarāya abhimadditaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_14S5_1142"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1142&lt;/div&gt; &lt;div class="G"&gt;Yopi vassasataṃ jīve,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sopi maccuparāyaṇo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na kiñci parivajjeti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sabbamevābhimaddatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_14S5_1143"&gt;&lt;span class="pN"&gt;1143&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272827" title="Go to previous page"&gt;&amp;lt;&amp;lt; 4.5 Jarāvagga&lt;/a&gt;&lt;a href="javascript:void(0)" onclick="upP()" id="upL" name="272827" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274785" title="Go to next page"&gt;4.5.2 Uṇṇābhabrāhmaṇasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
