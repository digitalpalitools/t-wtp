<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y6"&gt;34Y6 Saṅkhārayamakapāḷi&lt;/a&gt; » &lt;a href="/tipitaka/34Y6/2"&gt;2 Pavattivāra&lt;/a&gt; » &lt;a href="/tipitaka/34Y6/2/2.3"&gt;2.3 Uppādanirodhavāra&lt;/a&gt; » &lt;a href="/tipitaka/34Y6/2/2.3/2.3.1"&gt;2.3.1 Paccuppannavāra&lt;/a&gt;&lt;/div&gt;&lt;div class="i"&gt;2.3.1.4 Paccanīkapuggala&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādanirodhavāra&lt;/div&gt;&lt;div class=h&gt;Paccuppannavāra&lt;/div&gt;&lt;div class=h&gt;Paccanīkapuggala&lt;/div&gt;&lt;div class="q" id="p_34Y6_573"&gt; &lt;div class="divNumber"&gt;132.&lt;/div&gt; &lt;div class="p"&gt;&lt;span class="pN"&gt;573&lt;/span&gt;»  Yassa kāyasaṅkhāro nuppajjati tassa vacīsaṅkhāro na nirujjhatīti? &lt;/div&gt;&lt;/div&gt;&lt;div class="q" id="p_34Y6_574"&gt; &lt;div class="p"&gt;&lt;span class="pN"&gt;574&lt;/span&gt;Vitakkavicārānaṃ bhaṅgakkhaṇe tesaṃ kāyasaṅkhāro nuppajjati, no ca tesaṃ vacīsaṅkhāro na nirujjhati. Vinā assāsapassāsehi cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati vacīsaṅkhāro ca na nirujjhati. &lt;/div&gt;&lt;/div&gt;&lt;div class="q" id="p_34Y6_575"&gt; &lt;div class="p"&gt;&lt;span class="pN"&gt;575&lt;/span&gt;«  Yassa vā pana vacīsaṅkhāro na nirujjhati tassa kāyasaṅkhāro nuppajjatīti? &lt;/div&gt;&lt;/div&gt;&lt;div class="q" id="p_34Y6_576"&gt; &lt;div class="p"&gt;&lt;span class="pN"&gt;576&lt;/span&gt;Assāsapassāsānaṃ uppādakkhaṇe tesaṃ vacīsaṅkhāro na nirujjhati, no ca tesaṃ kāyasaṅkhāro nuppajjati. Vinā assāsapassāsehi cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca na nirujjhati kāyasaṅkhāro ca nuppajjati. &lt;/div&gt;&lt;/div&gt;&lt;div class="q" id="p_34Y6_577"&gt; &lt;div class="p"&gt;&lt;span class="pN"&gt;577&lt;/span&gt;»  Yassa kāyasaṅkhāro nuppajjati tassa cittasaṅkhāro na nirujjhatīti? &lt;/div&gt;&lt;/div&gt;&lt;div class="q" id="p_34Y6_578"&gt; &lt;div class="p"&gt;&lt;span class="pN"&gt;578&lt;/span&gt;Sabbesaṃ cittassa bhaṅgakkhaṇe tesaṃ kāyasaṅkhāro nuppajjati, no ca tesaṃ cittasaṅkhāro na nirujjhati. Vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati cittasaṅkhāro ca na nirujjhati. &lt;/div&gt;&lt;/div&gt;&lt;div class="q" id="p_34Y6_579"&gt; &lt;div class="p"&gt;&lt;span class="pN"&gt;579&lt;/span&gt;«  Yassa vā pana cittasaṅkhāro na nirujjhati tassa kāyasaṅkhāro nuppajjatīti? &lt;/div&gt;&lt;/div&gt;&lt;div class="q" id="p_34Y6_580"&gt; &lt;div class="p"&gt;&lt;span class="pN"&gt;580&lt;/span&gt;Assāsapassāsānaṃ uppādakkhaṇe tesaṃ cittasaṅkhāro na nirujjhati, no ca tesaṃ kāyasaṅkhāro nuppajjati. Vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro ca na nirujjhati kāyasaṅkhāro ca nuppajjati. &lt;/div&gt;&lt;/div&gt;&lt;div class="q" id="p_34Y6_581"&gt; &lt;div class="divNumber"&gt;133.&lt;/div&gt; &lt;div class="p"&gt;&lt;span class="pN"&gt;581&lt;/span&gt;»  Yassa vacīsaṅkhāro nuppajjati tassa cittasaṅkhāro na nirujjhatīti? &lt;/div&gt;&lt;/div&gt;&lt;div class="q" id="p_34Y6_582"&gt; &lt;div class="p"&gt;&lt;span class="pN"&gt;582&lt;/span&gt;Sabbesaṃ cittassa bhaṅgakkhaṇe tesaṃ vacīsaṅkhāro nuppajjati, no ca tesaṃ cittasaṅkhāro na nirujjhati. Vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati cittasaṅkhāro ca na nirujjhati. &lt;/div&gt;&lt;/div&gt;&lt;div class="q" id="p_34Y6_583"&gt; &lt;div class="p"&gt;&lt;span class="pN"&gt;583&lt;/span&gt;«  Yassa vā pana cittasaṅkhāro na nirujjhati tassa vacīsaṅkhāro nuppajjatīti? &lt;/div&gt;&lt;/div&gt;&lt;div class="q" id="p_34Y6_584"&gt; &lt;div class="p"&gt;&lt;span class="pN"&gt;584&lt;/span&gt;Vitakkavicārānaṃ uppādakkhaṇe tesaṃ cittasaṅkhāro na nirujjhati, no ca tesaṃ vacīsaṅkhāro nuppajjati. Vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro ca na nirujjhati vacīsaṅkhāro ca nuppajjati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260183" title="Go to previous page"&gt;&amp;lt;&amp;lt; 2.3.1.3 Anulomapuggalokāsa&lt;/a&gt;&lt;a href="javascript:void(0)" onclick="upP()" id="upL" name="258804" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260185" title="Go to next page"&gt;2.3.1.5 Paccanīkaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
