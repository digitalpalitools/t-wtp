<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.16 Piṅgiyamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Piṅgiyamāṇavapucchāniddesa&lt;/div&gt;&lt;div class="q" id="p_25Cn_997"&gt; &lt;div class="divNumber"&gt;89.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;997&lt;/div&gt; &lt;div class="G"&gt;&lt;span class="bold"&gt;Jiṇṇohamasmi abalo vītavaṇṇo&lt;/span&gt;, &lt;span class="bold"&gt;&lt;span class="gathaQuote"&gt;(iccāyasmā piṅgiyo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Nettā na suddhā savanaṃ na phāsu;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Māhaṃ nassaṃ momuho antarāva,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ācikkha dhammaṃ yamahaṃ vijaññaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Jātijarāya idha vippahānaṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_998"&gt; &lt;div class="p"&gt;&lt;span class="pN"&gt;998&lt;/span&gt;&lt;span class="bold"&gt;Jiṇṇohamasmi abalo vītavaṇṇo&lt;/span&gt;ti. &lt;span class="bold"&gt;Jiṇṇohamasmī&lt;/span&gt;ti jiṇṇo vuḍḍho mahallako addhagato vayoanuppatto vīsavassasatiko jātiyā. &lt;span class="bold"&gt;Abalo&lt;/span&gt;ti dubbalo appabalo appathāmo. &lt;span class="bold"&gt;Vītavaṇṇo&lt;/span&gt;ti vītavaṇṇo vigatavaṇṇo vigacchitavaṇṇo. Yā sā purimā subhā vaṇṇanibhā sā antarahitā, ādīnavo pātubhūtoti—  jiṇṇohamasmi abalo vītavaṇṇo. &lt;/div&gt;&lt;/div&gt;&lt;div class="q" id="p_25Cn_999"&gt; &lt;div class="p"&gt;&lt;span class="pN"&gt;999&lt;/span&gt;&lt;span class="bold"&gt;Iccāyasmā piṅgiyo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe… . &lt;span class="bold"&gt;Āyasmā&lt;/span&gt;ti piyavacanaṃ…pe… . &lt;span class="bold"&gt;Piṅgiyo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā piṅgiyo. &lt;/div&gt;&lt;/div&gt;&lt;div class="q" id="p_25Cn_1000"&gt; &lt;div class="p"&gt;&lt;span class="pN"&gt;1000&lt;/span&gt;&lt;span class="bold"&gt;Nettā na suddhā savanaṃ na phāsū&lt;/span&gt;ti nettā asuddhā avisuddhā aparisuddhā avodātā. No tathā cakkhunā rūpe passāmīti—  nettā na suddhā. &lt;span class="bold"&gt;Savanaṃ na phāsū&lt;/span&gt;ti sotaṃ asuddhaṃ avisuddhaṃ aparisuddhaṃ avodātaṃ. No tathā sotena saddaṃ suṇomīti—  nettā na suddhā savanaṃ na phāsu. &lt;/div&gt;&lt;/div&gt;&lt;div class="q" id="p_25Cn_1001"&gt; &lt;div class="p"&gt;&lt;span class="pN"&gt;1001&lt;/span&gt;&lt;span class="bold"&gt;Māhaṃ nassaṃ momuho antarāvā&lt;/span&gt;ti. &lt;span class="bold"&gt;Māhaṃ nassan&lt;/span&gt;ti māhaṃ nassaṃ māhaṃ vinassaṃ māhaṃ panassaṃ. &lt;span class="bold"&gt;Momuho&lt;/span&gt;ti mohamuho avijjāgato aññāṇī avibhāvī duppañño. &lt;span class="bold"&gt;Antarāvā&lt;/span&gt;ti tuyhaṃ dhammaṃ diṭṭhiṃ paṭipadaṃ maggaṃ anaññāya anadhigantvā aviditvā appaṭilabhitvā aphassayitvā asacchikaritvā antarāyeva kālaṃ kareyyanti—  māhaṃ nassaṃ momuho antarāva. &lt;/div&gt;&lt;/div&gt;&lt;div class="q" id="p_25Cn_1002"&gt; &lt;div class="p"&gt;&lt;span class="pN"&gt;1002&lt;/span&gt;&lt;span class="bold"&gt;Ācikkha dhammaṃ yamahaṃ vijaññan&lt;/span&gt;ti. &lt;span class="bold"&gt;Dhamman&lt;/span&gt;ti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ, cattāro satipaṭṭhāne, cattāro sammappadhāne, cattāro iddhipāde, pañcindriyāni, pañca balāni, satta bojjhaṅge, ariyaṃ aṭṭhaṅgikaṃ maggaṃ, nibbānañca nibbānagāminiñca paṭipadaṃ ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  ācikkha dhammaṃ. &lt;span class="bold"&gt;Yamahaṃ vijaññan&lt;/span&gt;ti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ sacchikareyyanti—  ācikkha dhammaṃ yamahaṃ vijaññaṃ. &lt;/div&gt;&lt;/div&gt;&lt;div class="q" id="p_25Cn_1003"&gt; &lt;div class="p"&gt;&lt;span class="pN"&gt;1003&lt;/span&gt;&lt;span class="bold"&gt;Jātijarāya idha vippahānan&lt;/span&gt;ti idheva jātijarāmaraṇassa pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  jātijarāya idha vippahānaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_1004"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1004&lt;/div&gt; &lt;div class="G"&gt;“Jiṇṇohamasmi abalo vītavaṇṇo, &lt;span class="gathaQuote"&gt;(iccāyasmā piṅgiyo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nettā na suddhā savanaṃ na phāsu;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Māhaṃ nassaṃ momuho antarāva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ācikkha dhammaṃ yamahaṃ vijaññaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jātijarāya idha vippahānan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1005"&gt; &lt;div class="divNumber"&gt;90.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1005&lt;/div&gt; &lt;div class="G"&gt;&lt;span class="bold"&gt;Disvāna rūpesu vihaññamāne, &lt;span class="gathaQuote"&gt;(piṅgiyāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ruppanti rūpesu janā pamattā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tasmā tuvaṃ piṅgiya appamatto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Jahassu rūpaṃ apunabbhavāya.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1006"&gt; &lt;div class="p"&gt;&lt;span class="pN"&gt;1006&lt;/span&gt;&lt;span class="bold"&gt;Disvāna rūpesu vihaññamāne&lt;/span&gt;ti. &lt;span class="bold"&gt;Rūpan&lt;/span&gt;ti cattāro ca mahābhūtā catunnañca mahābhūtānaṃ upādāya rūpaṃ. Sattā rūpahetu rūpappaccayā rūpakāraṇā haññanti vihaññanti upahaññanti upaghātiyanti. Rūpe sati vividhakammakāraṇā kārenti. Kasāhipi tāḷenti, vettehipi tāḷenti, aḍḍhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṃsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṃ chindanti. Evaṃ sattā rūpahetu rūpappaccayā rūpakāraṇā haññanti vihaññanti upahaññanti upaghātiyanti. Evaṃ haññamāne vihaññamāne upahaññamāne upaghātiyamāne disvā passitvā tulayitvā tīrayitvā vibhāvayitvā vibhūtaṃ katvāti—  disvāna rūpesu vihaññamāne. &lt;/div&gt;&lt;/div&gt;&lt;div class="q" id="p_25Cn_1007"&gt; &lt;div class="p"&gt;&lt;span class="pN"&gt;1007&lt;/span&gt;&lt;span class="bold"&gt;Piṅgiyāti bhagavā&lt;/span&gt;ti. &lt;span class="bold"&gt;Piṅgiyā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  piṅgiyāti bhagavā. &lt;/div&gt;&lt;/div&gt;&lt;div class="q" id="p_25Cn_1008"&gt; &lt;div class="p"&gt;&lt;span class="pN"&gt;1008&lt;/span&gt;&lt;span class="bold"&gt;Ruppanti rūpesu janā pamattā&lt;/span&gt;ti. &lt;span class="bold"&gt;Ruppantī&lt;/span&gt;ti ruppanti kuppanti pīḷayanti ghaṭṭayanti, byādhitā domanassitā honti. Cakkhurogena ruppanti kuppanti pīḷayanti ghaṭṭayanti, byādhitā domanassitā honti. Sotarogena…pe…  kāyarogena…pe…  ḍaṃsamakasavātātapasarīsapasamphassehi ruppanti kuppanti pīḷayanti ghaṭṭayanti, byādhitā domanassitā hontīti—  ruppanti rūpesu. &lt;/div&gt;&lt;/div&gt;&lt;div class="q" id="p_25Cn_1009"&gt; &lt;div class="p"&gt;&lt;span class="pN"&gt;1009&lt;/span&gt;Atha vā cakkhusmiṃ hīyamāne hāyamāne parihāyamāne vemāne vigacchamāne antaradhāyamāne ruppanti…pe…  domanassitā honti. Sotasmiṃ…pe…  ghānasmiṃ…  jivhāya…  kāyasmiṃ…  rūpasmiṃ…  saddasmiṃ…  gandhasmiṃ…  rasasmiṃ…  phoṭṭhabbasmiṃ…  kulasmiṃ…  gaṇasmiṃ…  āvāsasmiṃ…  lābhasmiṃ…  yasasmiṃ…  pasaṃsāya…  sukhasmiṃ…  cīvarasmiṃ…  piṇḍapātasmiṃ…  senāsanasmiṃ…  gilānapaccayabhesajjaparikkhārasmiṃ hīyamāne hāyamāne parihāyamāne vemāne vigacchamāne antaradhāyamāne ruppanti kuppanti pīḷayanti ghaṭṭayanti, byādhitā domanassitā hontīti—  evampi ruppanti rūpesu. &lt;/div&gt;&lt;/div&gt;&lt;div class="q" id="p_25Cn_1010"&gt; &lt;div class="p"&gt;&lt;span class="pN"&gt;1010&lt;/span&gt;&lt;span class="bold"&gt;Janā&lt;/span&gt;ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. &lt;span class="bold"&gt;Pamattā&lt;/span&gt;ti pamādo vattabbo kāyaduccaritena vā vacīduccaritena vā manoduccaritena vā pañcasu kāmaguṇesu cittassa vosaggo vosaggānuppadānaṃ kusalānaṃ vā dhammānaṃ bhāvanāya asakkaccakiriyatā asātaccakiriyatā anaṭṭhitakiriyatā olīnavuttitā nikkhittacchandatā nikkhittadhuratā anāsevanā abhāvanā abahulīkammaṃ anadhiṭṭhānaṃ ananuyogo pamādo. Yo evarūpo pamādo pamajjanā pamajjitattaṃ—  ayaṃ vuccati pamādo. Iminā pamādena samannāgatā janā pamattāti—  ruppanti rūpesu janā pamattā. &lt;/div&gt;&lt;/div&gt;&lt;div class="q" id="p_25Cn_1011"&gt; &lt;div class="p"&gt;&lt;span class="pN"&gt;1011&lt;/span&gt;&lt;span class="bold"&gt;Tasmā tuvaṃ piṅgiya appamatto&lt;/span&gt;ti. &lt;span class="bold"&gt;Tasmā&lt;/span&gt;ti tasmā taṃkāraṇā taṃhetu tappaccayā taṃnidānā evaṃ ādīnavaṃ sampassamāno rūpesūti—  tasmā tuvaṃ piṅgiya. &lt;span class="bold"&gt;Appamatto&lt;/span&gt;ti sakkaccakārī sātaccakārī…pe…  appamādo kusalesu dhammesūti—  tasmā tuvaṃ piṅgiya appamatto. &lt;/div&gt;&lt;/div&gt;&lt;div class="q" id="p_25Cn_1012"&gt; &lt;div class="p"&gt;&lt;span class="pN"&gt;1012&lt;/span&gt;&lt;span class="bold"&gt;Jahassu rūpaṃ apunabbhavāyā&lt;/span&gt;ti. &lt;span class="bold"&gt;Rūpan&lt;/span&gt;ti cattāro ca mahābhūtā catunnañca mahābhūtānaṃ upādāya rūpaṃ. &lt;span class="bold"&gt;Jahassu rūpan&lt;/span&gt;ti jahassu rūpaṃ, pajahassu rūpaṃ, vinodehi rūpaṃ, byantīkarohi rūpaṃ, anabhāvaṃ gamehi rūpaṃ. &lt;span class="bold"&gt;Apunabbhavāyā&lt;/span&gt;ti yathā te rūpaṃ idheva nirujjheyya, punapaṭisandhiko bhavo na nibbatteyya kāmadhātuyā vā rūpadhātuyā vā arūpadhātuyā vā, kāmabhave vā rūpabhave vā arūpabhave vā, saññābhave vā asaññābhave vā nevasaññānāsaññābhave vā, ekavokārabhave vā catuvokārabhave vā pañcavokārabhave vā, puna gatiyā vā upapattiyā vā paṭisandhiyā vā bhave vā saṃsāre vā vaṭṭe vā na janeyya na sañjaneyya na nibbatteyya nābhinibbatteyya, idheva nirujjheyya vūpasameyya atthaṃ gaccheyya paṭippassambheyyāti—  jahassu rūpaṃ apunabbhavāya. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_1013"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1013&lt;/div&gt; &lt;div class="G"&gt;“Disvāna rūpesu vihaññamāne, &lt;span class="gathaQuote"&gt;(piṅgiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ruppanti rūpesu janā pamattā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tasmā tuvaṃ piṅgiya appamatto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jahassu rūpaṃ apunabbhavāyā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1014"&gt; &lt;div class="divNumber"&gt;91.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1014&lt;/div&gt; &lt;div class="G"&gt;&lt;span class="bold"&gt;Disā catasso vidisā catasso,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Uddhaṃ adho dasa disā imāyo;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Na tuyhaṃ adiṭṭhaṃ asutaṃ amutaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Atho aviññātaṃ kiñcanamatthi loke;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ācikkha dhammaṃ yamahaṃ vijaññaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Jātijarāya idha vippahānaṃ.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1015"&gt; &lt;div class="p"&gt;&lt;span class="pN"&gt;1015&lt;/span&gt;&lt;span class="bold"&gt;Disā catasso vidisā catasso, uddhaṃ adho dasa disā imāyo&lt;/span&gt;ti dasa disā. &lt;/div&gt;&lt;/div&gt;&lt;div class="q" id="p_25Cn_1016"&gt; &lt;div class="p"&gt;&lt;span class="pN"&gt;1016&lt;/span&gt;&lt;span class="bold"&gt;Na tuyhaṃ adiṭṭhaṃ asutaṃ amutaṃ, atho aviññātaṃ kiñcanamatthi loke&lt;/span&gt;ti na tuyhaṃ adiṭṭhaṃ asutaṃ amutaṃ aviññātaṃ kiñci attattho vā parattho vā ubhayattho vā diṭṭhadhammiko vā attho samparāyiko vā attho uttāno vā attho gambhīro vā attho gūḷho vā attho paṭicchanno vā attho neyyo vā attho nīto vā attho anavajjo vā attho nikkileso vā attho vodāno vā attho paramattho vā attho natthi na atthi na saṃvijjati nupalabbhatīti—  na tuyhaṃ adiṭṭhaṃ asutaṃ amutaṃ, atho aviññātaṃ kiñcanamatthi loke. &lt;/div&gt;&lt;/div&gt;&lt;div class="q" id="p_25Cn_1017"&gt; &lt;div class="p"&gt;&lt;span class="pN"&gt;1017&lt;/span&gt;&lt;span class="bold"&gt;Ācikkha dhammaṃ yamahaṃ vijaññan&lt;/span&gt;ti. &lt;span class="bold"&gt;Dhamman&lt;/span&gt;ti ādikalyāṇaṃ…pe…  nibbānañca nibbānagāminiñca paṭipadaṃ ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi. &lt;span class="bold"&gt;Yamahaṃ vijaññan&lt;/span&gt;ti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ sacchikareyyanti—  ācikkha dhammaṃ yamahaṃ vijaññaṃ. &lt;/div&gt;&lt;/div&gt;&lt;div class="q" id="p_25Cn_1018"&gt; &lt;div class="p"&gt;&lt;span class="pN"&gt;1018&lt;/span&gt;&lt;span class="bold"&gt;Jātijarāya idha vippahānan&lt;/span&gt;ti idheva jātijarāmaraṇassa pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  jātijarāya idha vippahānaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_1019"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1019&lt;/div&gt; &lt;div class="G"&gt;“Disā catasso vidisā catasso,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Uddhaṃ adho dasa disā imāyo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na tuyhaṃ adiṭṭhaṃ asutaṃ amutaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atho aviññātaṃ kiñcanamatthi loke;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ācikkha dhammaṃ yamahaṃ vijaññaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jātijarāya idha vippahānan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1020"&gt; &lt;div class="divNumber"&gt;92.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1020&lt;/div&gt; &lt;div class="G"&gt;&lt;span class="bold"&gt;Taṇhādhipanne manuje pekkhamāno, &lt;span class="gathaQuote"&gt;(piṅgiyāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Santāpajāte jarasā parete;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tasmā tuvaṃ piṅgiya appamatto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Jahassu taṇhaṃ apunabbhavāya.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1021"&gt; &lt;div class="p"&gt;&lt;span class="pN"&gt;1021&lt;/span&gt;&lt;span class="bold"&gt;Taṇhādhipanne manuje pekkhamāno&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā…pe…  dhammataṇhā. &lt;span class="bold"&gt;Taṇhādhipanne&lt;/span&gt;ti taṇhādhipanne taṇhānuge taṇhānugate taṇhānusaṭe taṇhāya panne paṭipanne abhibhūte pariyādinnacitte. &lt;span class="bold"&gt;Manuje&lt;/span&gt;ti sattādhivacanaṃ. &lt;span class="bold"&gt;Pekkhamāno&lt;/span&gt;ti pekkhamāno dakkhamāno olokayamāno nijjhāyamāno upaparikkhamānoti—  taṇhādhipanne manuje pekkhamāno. &lt;span class="bold"&gt;Piṅgiyāti bhagavā&lt;/span&gt;ti. &lt;span class="bold"&gt;Piṅgiyā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  piṅgiyāti bhagavā. &lt;/div&gt;&lt;/div&gt;&lt;div class="q" id="p_25Cn_1022"&gt; &lt;div class="p"&gt;&lt;span class="pN"&gt;1022&lt;/span&gt;&lt;span class="bold"&gt;Santāpajāte jarasā parete&lt;/span&gt;ti. &lt;span class="bold"&gt;Santāpajāte&lt;/span&gt;ti jātiyā santāpajāte, jarāya santāpajāte, byādhinā santāpajāte, maraṇena santāpajāte, sokaparidevadukkhadomanassupāyāsehi santāpajāte, nerayikena dukkhena santāpajāte…pe…  diṭṭhibyasanena dukkhena santāpajāte ītijāte upaddavajāte upasaggajāteti—  santāpajāte. &lt;span class="bold"&gt;Jarasā parete&lt;/span&gt;ti jarāya phuṭṭhe parete samohite samannāgate. Jātiyā anugate jarāya anusaṭe byādhinā abhibhūte maraṇena abbhāhate atāṇe aleṇe asaraṇe asaraṇībhūteti—  santāpajāte jarasā parete. &lt;/div&gt;&lt;/div&gt;&lt;div class="q" id="p_25Cn_1023"&gt; &lt;div class="p"&gt;&lt;span class="pN"&gt;1023&lt;/span&gt;&lt;span class="bold"&gt;Tasmā tuvaṃ piṅgiya appamatto&lt;/span&gt;ti. &lt;span class="bold"&gt;Tasmā&lt;/span&gt;ti tasmā taṃkāraṇā taṃhetu tappaccayā taṃnidānā evaṃ ādīnavaṃ sampassamāno taṇhāyāti—  tasmā tuvaṃ piṅgiya. &lt;span class="bold"&gt;Appamatto&lt;/span&gt;ti sakkaccakārī…pe…  appamādo kusalesu dhammesūti—  tasmā tuvaṃ piṅgiya appamatto. &lt;/div&gt;&lt;/div&gt;&lt;div class="q" id="p_25Cn_1024"&gt; &lt;div class="p"&gt;&lt;span class="pN"&gt;1024&lt;/span&gt;&lt;span class="bold"&gt;Jahassu taṇhaṃ apunabbhavāyā&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā…pe…  dhammataṇhā. &lt;span class="bold"&gt;Jahassu taṇhan&lt;/span&gt;ti jahassu taṇhaṃ pajahassu taṇhaṃ vinodehi taṇhaṃ byantīkarohi taṇhaṃ anabhāvaṃ gamehi taṇhaṃ. &lt;span class="bold"&gt;Apunabbhavāyā&lt;/span&gt;ti yathā te…pe…  punapaṭisandhiko bhavo na nibbatteyya kāmadhātuyā vā rūpadhātuyā vā arūpadhātuyā vā, kāmabhave vā rūpabhave vā arūpabhave vā, saññābhave vā asaññābhave vā nevasaññānāsaññābhave vā, ekavokārabhave vā catuvokārabhave vā pañcavokārabhave vā, punagatiyā vā upapattiyā vā paṭisandhiyā vā bhave vā saṃsāre vā vaṭṭe vā na janeyya na sañjaneyya na nibbatteyya nābhinibbatteyya, idheva nirujjheyya vūpasameyya atthaṃ gaccheyya paṭippassambheyyāti—  jahassu taṇhaṃ apunabbhavāya. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_1025"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1025&lt;/div&gt; &lt;div class="G"&gt;“Taṇhādhipanne manuje pekkhamāno, &lt;span class="gathaQuote"&gt;(piṅgiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Santāpajāte jarasā parete;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tasmā tuvaṃ piṅgiya appamatto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jahassu taṇhaṃ apunabbhavāyā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_1026"&gt; &lt;div class="p"&gt;&lt;span class="pN"&gt;1026&lt;/span&gt;Saha gāthāpariyosānā ye te brāhmaṇena saddhiṃ ekacchandā ekapayogā ekādhippāyā ekavāsanavāsitā, tesaṃ anekapāṇasahassānaṃ virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti. Tassa ca brāhmaṇassa virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti. Saha dhammacakkhussa paṭilābhā ajinajaṭāvākacīratidaṇḍakamaṇḍalukesā ca massū ca antarahitā bhaṇḍukāsāyavatthavasano saṅghāṭipattacīvaradharo anvatthapaṭipattiyā pañjaliko bhagavantaṃ namassamāno nisinno hoti—  “satthā me, bhante, bhagavā, sāvakohamasmī”ti. &lt;/div&gt;&lt;/div&gt;&lt;div class="CENTER" id="p_25Cn_1027"&gt;&lt;span class="pN"&gt;1027&lt;/span&gt;Piṅgiyamāṇavapucchāniddeso soḷasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269471" title="Go to previous page"&gt;&amp;lt;&amp;lt; 2.1.15 Mogharājamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267821" title="Go to next page"&gt;2.2 Pārāyanatthutigāthāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
