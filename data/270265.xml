<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.4"&gt;3.4 Cuddasamavagga&lt;/a&gt;&lt;/div&gt;&lt;div class="i"&gt;3.4.2 Saḷāyatanuppattikathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Cuddasamavagga&lt;/div&gt;&lt;div class=h&gt;Saḷāyatanuppattikathā&lt;/div&gt;&lt;div class="q" id="p_32Kv_2214"&gt; &lt;div class="divNumber"&gt;691.&lt;/div&gt; &lt;div class="p"&gt;&lt;span class="pN"&gt;2214&lt;/span&gt;๐ Saḷāyatanaṃ apubbaṃ acarimaṃ mātukucchismiṃ saṇṭhātīti? Āmantā. Sabbaṅgapaccaṅgī ahīnindriyo mātukucchismiṃ okkamatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2215"&gt; &lt;div class="p"&gt;&lt;span class="pN"&gt;2215&lt;/span&gt;๐ Upapattesiyena cittena cakkhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2216"&gt; &lt;div class="p"&gt;&lt;span class="pN"&gt;2216&lt;/span&gt;๐ Upapattesiyena cittena sotāyatanaṃ…pe…  ghānāyatanaṃ…pe…  jivhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2217"&gt; &lt;div class="divNumber"&gt;692.&lt;/div&gt; &lt;div class="p"&gt;&lt;span class="pN"&gt;2217&lt;/span&gt;× Mātukucchigatassa pacchā cakkhāyatanaṃ uppajjatīti? Āmantā. Mātukucchismiṃ cakkhupaṭilābhāya kammaṃ karotīti? Na hevaṃ vattabbe…pe…  mātukucchigatassa pacchā sotāyatanaṃ…pe…  ghānāyatanaṃ…pe…  jivhāyatanaṃ uppajjatīti? Āmantā. Mātukucchismiṃ jivhāpaṭilābhāya kammaṃ karotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2218"&gt; &lt;div class="p"&gt;&lt;span class="pN"&gt;2218&lt;/span&gt;× Mātukucchigatassa pacchā kesā lomā nakhā dantā aṭṭhī uppajjantīti? Āmantā. Mātukucchismiṃ aṭṭhipaṭilābhāya kammaṃ karotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2219"&gt; &lt;div class="p"&gt;&lt;span class="pN"&gt;2219&lt;/span&gt;๐ Na vattabbaṃ—  “mātukucchigatassa pacchā kesā lomā nakhā dantā aṭṭhī uppajjantī”ti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_2220"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2220&lt;/div&gt; &lt;div class="G"&gt;“Paṭhamaṃ kalalaṃ hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kalalā hoti abbudaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abbudā jāyate pesi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pesi nibbattate ghano;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ghanā pasākhā jāyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kesā lomā nakhāpi ca.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2221"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2221&lt;/div&gt; &lt;div class="G"&gt;Yañcassa bhuñjati mātā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;annaṃ pānañca bhojanaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tena so tattha yāpeti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mātukucchigato naro”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2222"&gt; &lt;div class="p"&gt;&lt;span class="pN"&gt;2222&lt;/span&gt;Attheva suttantoti? Āmantā. Tena hi mātukucchigatassa pacchā kesā lomā nakhā dantā aṭṭhī uppajjantīti. &lt;/div&gt;&lt;/div&gt;&lt;div class="CENTER" id="p_32Kv_2223"&gt;&lt;span class="pN"&gt;2223&lt;/span&gt;Saḷāyatanuppattikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270264" title="Go to previous page"&gt;&amp;lt;&amp;lt; 3.4.1 Kusalākusalapaṭisandahanakathā&lt;/a&gt;&lt;a href="javascript:void(0)" onclick="upP()" id="upL" name="268008" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270266" title="Go to next page"&gt;3.4.3 Anantarapaccayakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
