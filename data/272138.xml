<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/4V"&gt;4V Cūḷavaggapāḷi&lt;/a&gt; » &lt;a href="/tipitaka/4V/9"&gt;9 Pātimokkhaṭṭhapanakkhandhaka&lt;/a&gt;&lt;/div&gt;&lt;div class="i"&gt;9.4 Pātimokkhasavanāraha&lt;/div&gt;&lt;div class=h&gt;Pātimokkhaṭṭhapanakkhandhaka&lt;/div&gt;&lt;div class=h&gt;Pātimokkhasavanāraha&lt;/div&gt;&lt;div class="q" id="p_4V_1879"&gt; &lt;div class="divNumber"&gt;386.&lt;/div&gt; &lt;div class="p"&gt;&lt;span class="pN"&gt;1879&lt;/span&gt;Atha kho bhagavā bhikkhū āmantesi—  “nadānāhaṃ, bhikkhave, ito paraṃ uposathaṃ karissāmi, pātimokkhaṃ uddisissāmi. Tumhevadāni, bhikkhave, ito paraṃ uposathaṃ kareyyātha, pātimokkhaṃ uddiseyyātha. Aṭṭhānametaṃ, bhikkhave, anavakāso yaṃ tathāgato aparisuddhāya parisāya uposathaṃ kareyya, pātimokkhaṃ uddiseyya. Na ca, bhikkhave, sāpattikena pātimokkhaṃ sotabbaṃ. Yo suṇeyya, āpatti dukkaṭassa. Anujānāmi, bhikkhave, yo sāpattiko pātimokkhaṃ suṇāti, tassa pātimokkhaṃ ṭhapetuṃ. Evañca pana, bhikkhave, ṭhapetabbaṃ. Tadahuposathe cātuddase vā pannarase vā tasmiṃ puggale sammukhībhūte saṃghamajjhe udāharitabbaṃ—  &lt;/div&gt;&lt;/div&gt;&lt;div class="q" id="p_4V_1880"&gt; &lt;div class="p"&gt;&lt;span class="pN"&gt;1880&lt;/span&gt;‘Suṇātu me, bhante, saṃgho. Itthannāmo puggalo sāpattiko, tassa pātimokkhaṃ ṭhapemi, na tasmiṃ sammukhībhūte pātimokkhaṃ uddisitabban’ti ṭhapitaṃ hoti pātimokkhan”ti. &lt;/div&gt;&lt;/div&gt;&lt;div class="q" id="p_4V_1881"&gt; &lt;div class="p"&gt;&lt;span class="pN"&gt;1881&lt;/span&gt;Tena kho pana samayena chabbaggiyā bhikkhū—  “nāmhe koci jānātī”ti sāpattikāva pātimokkhaṃ suṇanti. Therā bhikkhū paracittaviduno bhikkhūnaṃ ārocenti—  “itthannāmo ca itthannāmo ca, āvuso, chabbaggiyā bhikkhū—  ‘nāmhe koci jānātī’ti sāpattikāva pātimokkhaṃ suṇantī”ti. Assosuṃ kho chabbaggiyā bhikkhū—  “therā kira bhikkhū paracittaviduno amhe bhikkhūnaṃ ārocenti—  ‘itthannāmo ca itthannāmo ca, āvuso, chabbaggiyā bhikkhū—  &lt;span class="smallFont"&gt;“&lt;/span&gt;nāmhe koci jānātī&lt;span class="smallFont"&gt;”&lt;/span&gt;ti sāpattikāva pātimokkhaṃ suṇantī’”ti. &lt;/div&gt;&lt;/div&gt;&lt;div class="q" id="p_4V_1882"&gt; &lt;div class="p"&gt;&lt;span class="pN"&gt;1882&lt;/span&gt;Te—  “puramhākaṃ pesalā bhikkhū pātimokkhaṃ ṭhapentī”ti—  paṭikacceva suddhānaṃ bhikkhūnaṃ anāpattikānaṃ avatthusmiṃ akāraṇe pātimokkhaṃ ṭhapenti. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma chabbaggiyā bhikkhū suddhānaṃ bhikkhūnaṃ anāpattikānaṃ avatthusmiṃ akāraṇe pātimokkhaṃ ṭhapessantī”ti. Atha kho te bhikkhū bhagavato etamatthaṃ ārocesuṃ…pe…  “saccaṃ kira, bhikkhave, chabbaggiyā bhikkhū suddhānaṃ bhikkhūnaṃ anāpattikānaṃ avatthusmiṃ akāraṇe pātimokkhaṃ ṭhapentī”ti? “Saccaṃ, bhagavā”ti…pe…  vigarahitvā…pe…  dhammiṃ kathaṃ katvā bhikkhū āmantesi—  “na, bhikkhave, suddhānaṃ bhikkhūnaṃ anāpattikānaṃ avatthusmiṃ akāraṇe pātimokkhaṃ ṭhapetabbaṃ. Yo ṭhapeyya, āpatti dukkaṭassa. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272137" title="Go to previous page"&gt;&amp;lt;&amp;lt; 9.3 Imasmiṃdhammavinayeaṭṭhacchariya&lt;/a&gt;&lt;a href="javascript:void(0)" onclick="upP()" id="upL" name="271621" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272139" title="Go to next page"&gt;9.5 Dhammikādhammikapātimokkhaṭṭhapana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
