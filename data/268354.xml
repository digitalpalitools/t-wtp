<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A11"&gt;17A11 Ekādasakanipātapāḷi&lt;/a&gt; » &lt;a href="/tipitaka/17A11/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/17A11/1/1.2"&gt;1.2 Anussativagga&lt;/a&gt;&lt;/div&gt;&lt;div class="i"&gt;1.2.5 Mettāsutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Anussativagga&lt;/div&gt;&lt;div class=h&gt;Mettāsutta&lt;/div&gt;&lt;div class="q" id="p_17A11_140"&gt; &lt;div class="divNumber"&gt;15.&lt;/div&gt; &lt;div class="p"&gt;&lt;span class="pN"&gt;140&lt;/span&gt;“Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ekādasānisaṃsā pāṭikaṅkhā. &lt;/div&gt;&lt;/div&gt;&lt;div class="q" id="p_17A11_141"&gt; &lt;div class="p"&gt;&lt;span class="pN"&gt;141&lt;/span&gt;Katame ekādasa? Sukhaṃ supati, sukhaṃ paṭibujjhati, na pāpakaṃ supinaṃ passati, manussānaṃ piyo hoti, amanussānaṃ piyo hoti, devatā rakkhanti, nāssa aggi vā visaṃ vā satthaṃ vā kamati, tuvaṭaṃ cittaṃ samādhiyati, mukhavaṇṇo vippasīdati, asammūḷho kālaṃ karoti, uttari appaṭivijjhanto brahmalokūpago hoti. Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ime ekādasānisaṃsā pāṭikaṅkhā”ti. &lt;/div&gt;&lt;/div&gt;&lt;div class="CENTER" id="p_17A11_142"&gt;&lt;span class="pN"&gt;142&lt;/span&gt;Pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268353" title="Go to previous page"&gt;&amp;lt;&amp;lt; 1.2.4 Subhūtisutta&lt;/a&gt;&lt;a href="javascript:void(0)" onclick="upP()" id="upL" name="266494" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268355" title="Go to next page"&gt;1.2.6 Aṭṭhakanāgarasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
