<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/4"&gt;4 Indriyasaṃyutta&lt;/a&gt; » &lt;a href="/tipitaka/14S5/4/4.2"&gt;4.2 Mudutaravagga&lt;/a&gt;&lt;/div&gt;&lt;div class="i"&gt;4.2.1 Paṭilābhasutta&lt;/div&gt;&lt;div class=h&gt;Indriyasaṃyutta&lt;/div&gt;&lt;div class=h&gt;Mudutaravagga&lt;/div&gt;&lt;div class=h&gt;Paṭilābhasutta&lt;/div&gt;&lt;div class="q" id="p_14S5_1033"&gt; &lt;div class="divNumber"&gt;481.&lt;/div&gt; &lt;div class="p"&gt;&lt;span class="pN"&gt;1033&lt;/span&gt;“Pañcimāni, bhikkhave, indriyāni. Katamāni pañca? Saddhindriyaṃ…pe…  paññindriyaṃ…pe… . Katamañca, bhikkhave, saddhindriyaṃ? Idha, bhikkhave, ariyasāvako saddho hoti, saddahati tathāgatassa bodhiṃ—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti—  idaṃ vuccati, bhikkhave, saddhindriyaṃ. &lt;/div&gt;&lt;/div&gt;&lt;div class="q" id="p_14S5_1034"&gt; &lt;div class="p"&gt;&lt;span class="pN"&gt;1034&lt;/span&gt;Katamañca, bhikkhave, vīriyindriyaṃ? Yaṃ kho, bhikkhave, cattāro sammappadhāne ārabbha vīriyaṃ paṭilabhati—  idaṃ vuccati, bhikkhave, vīriyindriyaṃ. &lt;/div&gt;&lt;/div&gt;&lt;div class="q" id="p_14S5_1035"&gt; &lt;div class="p"&gt;&lt;span class="pN"&gt;1035&lt;/span&gt;Katamañca, bhikkhave, satindriyaṃ? Yaṃ kho, bhikkhave, cattāro satipaṭṭhāne ārabbha satiṃ paṭilabhati—  idaṃ vuccati, bhikkhave, satindriyaṃ. &lt;/div&gt;&lt;/div&gt;&lt;div class="q" id="p_14S5_1036"&gt; &lt;div class="p"&gt;&lt;span class="pN"&gt;1036&lt;/span&gt;Katamañca, bhikkhave, samādhindriyaṃ? Idha, bhikkhave, ariyasāvako vossaggārammaṇaṃ karitvā labhati samādhiṃ, labhati cittassa ekaggataṃ—  idaṃ vuccati, bhikkhave, samādhindriyaṃ. &lt;/div&gt;&lt;/div&gt;&lt;div class="q" id="p_14S5_1037"&gt; &lt;div class="p"&gt;&lt;span class="pN"&gt;1037&lt;/span&gt;Katamañca, bhikkhave, paññindriyaṃ? Idha, bhikkhave, ariyasāvako paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā—  idaṃ vuccati, bhikkhave, paññindriyaṃ. Imāni kho, bhikkhave, pañcindriyānī”ti. &lt;/div&gt;&lt;/div&gt;&lt;div class="CENTER" id="p_14S5_1038"&gt;&lt;span class="pN"&gt;1038&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272824" title="Go to previous page"&gt;&amp;lt;&amp;lt; 4.2 Mudutaravagga&lt;/a&gt;&lt;a href="javascript:void(0)" onclick="upP()" id="upL" name="272824" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274755" title="Go to next page"&gt;4.2.2 Paṭhamasaṃkhittasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
