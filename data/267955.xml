<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt;&lt;/div&gt;&lt;div class="i"&gt;18.12 Lokiyaduka&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Lokiyaduka&lt;/div&gt;&lt;div class="q" id="p_30Vbh_3253"&gt; &lt;div class="divNumber"&gt;1044.&lt;/div&gt; &lt;div class="p"&gt;&lt;span class="pN"&gt;3253&lt;/span&gt;Pañcannaṃ khandhānaṃ kati lokiyā, kati lokuttarā? Dvādasannaṃ āyatanānaṃ kati lokiyā, kati lokuttarā? Aṭṭhārasannaṃ dhātūnaṃ kati lokiyā, kati lokuttarā? Catunnaṃ saccānaṃ kati lokiyā, kati lokuttarā…pe…  sattannaṃ cittānaṃ kati lokiyā, kati lokuttarā? &lt;/div&gt;&lt;/div&gt;&lt;div class="q" id="p_30Vbh_3254"&gt; &lt;div class="p"&gt;&lt;span class="pN"&gt;3254&lt;/span&gt;Rūpakkhandho lokiyo. Cattāro khandhā siyā lokiyā, siyā lokuttarā. Dasāyatanā lokiyā. Dve āyatanā siyā lokiyā, siyā lokuttarā. Soḷasa dhātuyo lokiyā. Dve dhātuyo siyā lokiyā, siyā lokuttarā. Dve saccā lokiyā. Dve saccā lokuttarā. &lt;/div&gt;&lt;/div&gt;&lt;div class="q" id="p_30Vbh_3255"&gt; &lt;div class="p"&gt;&lt;span class="pN"&gt;3255&lt;/span&gt;Dasindriyā lokiyā. Tīṇindriyā lokuttarā. Navindriyā siyā lokiyā, siyā lokuttarā. Tayo akusalahetū lokiyā. Cha hetū siyā lokiyā, siyā lokuttarā. Kabaḷīkāro āhāro lokiyo. Tayo āhārā siyā lokiyā, siyā lokuttarā. Cha phassā lokiyā. Manoviññāṇadhātusamphasso siyā lokiyo, siyā lokuttaro. Cha vedanā lokiyā. Manoviññāṇadhātusamphassajā vedanā siyā lokiyā, siyā lokuttarā. Cha saññā lokiyā. Manoviññāṇadhātusamphassajā saññā siyā lokiyā, siyā lokuttarā. Cha cetanā lokiyā. Manoviññāṇadhātusamphassajā cetanā siyā lokiyā, siyā lokuttarā. Cha cittā lokiyā. Manoviññāṇadhātu siyā lokiyā, siyā lokuttarāti. &lt;/div&gt;&lt;/div&gt;&lt;div class="q" id="p_30Vbh_3256"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;3256&lt;/div&gt; &lt;div class="G"&gt;Abhiññā dve sārammaṇā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;diṭṭhā kusalavedanā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vipākā ca upādinnā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vitakkaṃ rūpalokiyāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_30Vbh_3257"&gt;&lt;span class="pN"&gt;3257&lt;/span&gt;Dhammahadayavibhaṅgo niṭṭhito.&lt;/div&gt;&lt;div class="ENDBOOK" id="p_30Vbh_3258"&gt;&lt;span class="pN"&gt;3258&lt;/span&gt;Vibhaṅgapakaraṇaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267954" title="Go to previous page"&gt;&amp;lt;&amp;lt; 18.11 Rūpaduka&lt;/a&gt;&lt;a href="javascript:void(0)" onclick="upP()" id="upL" name="266439" title="Go to parent page"&gt;up&lt;/a&gt;&lt;/div&gt;&lt;/div&gt;</data>
</xml>
