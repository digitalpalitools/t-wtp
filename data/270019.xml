<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/13"&gt;13 Appamaññāvibhaṅga&lt;/a&gt; » &lt;a href="/tipitaka/30Vbh/13/13.1"&gt;13.1 Suttantabhājanīya&lt;/a&gt;&lt;/div&gt;&lt;div class="i"&gt;13.1.2 Karuṇā&lt;/div&gt;&lt;div class=h&gt;Appamaññāvibhaṅga&lt;/div&gt;&lt;div class=h&gt;Suttantabhājanīya&lt;/div&gt;&lt;div class=h&gt;Karuṇā&lt;/div&gt;&lt;div class="q" id="p_30Vbh_1950"&gt; &lt;div class="divNumber"&gt;653.&lt;/div&gt; &lt;div class="p"&gt;&lt;span class="pN"&gt;1950&lt;/span&gt;Kathañca bhikkhu karuṇāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ duggataṃ durūpetaṃ disvā karuṇāyeyya; evameva sabbe satte karuṇāya pharati. &lt;/div&gt;&lt;/div&gt;&lt;div class="q" id="p_30Vbh_1951"&gt; &lt;div class="p"&gt;&lt;span class="pN"&gt;1951&lt;/span&gt;Tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—  ayaṃ vuccati “karuṇā”. &lt;/div&gt;&lt;/div&gt;&lt;div class="q" id="p_30Vbh_1952"&gt; &lt;div class="p"&gt;&lt;span class="pN"&gt;1952&lt;/span&gt;Tattha katamaṃ cittaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti. &lt;/div&gt;&lt;/div&gt;&lt;div class="q" id="p_30Vbh_1953"&gt; &lt;div class="divNumber"&gt;654.&lt;/div&gt; &lt;div class="p"&gt;&lt;span class="pN"&gt;1953&lt;/span&gt;“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā. &lt;/div&gt;&lt;/div&gt;&lt;div class="q" id="p_30Vbh_1954"&gt; &lt;div class="divNumber"&gt;655.&lt;/div&gt; &lt;div class="p"&gt;&lt;span class="pN"&gt;1954&lt;/span&gt;“Pharitvā”ti pharitvā adhimuccitvā. &lt;/div&gt;&lt;/div&gt;&lt;div class="q" id="p_30Vbh_1955"&gt; &lt;div class="divNumber"&gt;656.&lt;/div&gt; &lt;div class="p"&gt;&lt;span class="pN"&gt;1955&lt;/span&gt;“Viharatī”ti iriyati vattati pāleti yapeti yāpeti carati viharati. Tena vuccati “viharatī”ti. &lt;/div&gt;&lt;/div&gt;&lt;div class="q" id="p_30Vbh_1956"&gt; &lt;div class="divNumber"&gt;657.&lt;/div&gt; &lt;div class="p"&gt;&lt;span class="pN"&gt;1956&lt;/span&gt;“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ. &lt;/div&gt;&lt;/div&gt;&lt;div class="q" id="p_30Vbh_1957"&gt; &lt;div class="divNumber"&gt;658.&lt;/div&gt; &lt;div class="p"&gt;&lt;span class="pN"&gt;1957&lt;/span&gt;“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—  “sabbadhi sabbattatāya sabbāvantaṃ lokan”ti. &lt;/div&gt;&lt;/div&gt;&lt;div class="q" id="p_30Vbh_1958"&gt; &lt;div class="divNumber"&gt;659.&lt;/div&gt; &lt;div class="p"&gt;&lt;span class="pN"&gt;1958&lt;/span&gt;“Karuṇāsahagatena cetasā”ti tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—  ayaṃ vuccati “karuṇā”. &lt;/div&gt;&lt;/div&gt;&lt;div class="q" id="p_30Vbh_1959"&gt; &lt;div class="p"&gt;&lt;span class="pN"&gt;1959&lt;/span&gt;Tattha katamaṃ cittaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti. &lt;/div&gt;&lt;/div&gt;&lt;div class="q" id="p_30Vbh_1960"&gt; &lt;div class="divNumber"&gt;660.&lt;/div&gt; &lt;div class="p"&gt;&lt;span class="pN"&gt;1960&lt;/span&gt;“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo. &lt;/div&gt;&lt;/div&gt;&lt;div class="q" id="p_30Vbh_1961"&gt; &lt;div class="divNumber"&gt;661.&lt;/div&gt; &lt;div class="p"&gt;&lt;span class="pN"&gt;1961&lt;/span&gt;“Pharitvā”ti pharitvā adhimuccitvā. &lt;/div&gt;&lt;/div&gt;&lt;div class="q" id="p_30Vbh_1962"&gt; &lt;div class="divNumber"&gt;662.&lt;/div&gt; &lt;div class="p"&gt;&lt;span class="pN"&gt;1962&lt;/span&gt;“Viharatī”ti…pe…  tena vuccati “viharatī”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270018" title="Go to previous page"&gt;&amp;lt;&amp;lt; 13.1.1 Mettā&lt;/a&gt;&lt;a href="javascript:void(0)" onclick="upP()" id="upL" name="267932" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270020" title="Go to next page"&gt;13.1.3 Muditā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
