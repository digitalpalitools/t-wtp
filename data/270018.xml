<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/13"&gt;13 Appamaññāvibhaṅga&lt;/a&gt; » &lt;a href="/tipitaka/30Vbh/13/13.1"&gt;13.1 Suttantabhājanīya&lt;/a&gt;&lt;/div&gt;&lt;div class="i"&gt;13.1.1 Mettā&lt;/div&gt;&lt;div class=h&gt;Appamaññāvibhaṅga&lt;/div&gt;&lt;div class=h&gt;Suttantabhājanīya&lt;/div&gt;&lt;div class=h&gt;Mettā&lt;/div&gt;&lt;div class="q" id="p_30Vbh_1937"&gt; &lt;div class="divNumber"&gt;643.&lt;/div&gt; &lt;div class="p"&gt;&lt;span class="pN"&gt;1937&lt;/span&gt;Kathañca bhikkhu mettāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ piyaṃ manāpaṃ disvā mettāyeyya; evameva sabbe satte mettāya pharati. &lt;/div&gt;&lt;/div&gt;&lt;div class="q" id="p_30Vbh_1938"&gt; &lt;div class="p"&gt;&lt;span class="pN"&gt;1938&lt;/span&gt;Tattha katamā mettā? Yā sattesu metti mettāyanā mettāyitattaṃ mettācetovimutti—  ayaṃ vuccati “mettā”. &lt;/div&gt;&lt;/div&gt;&lt;div class="q" id="p_30Vbh_1939"&gt; &lt;div class="p"&gt;&lt;span class="pN"&gt;1939&lt;/span&gt;Tattha katamaṃ cittaṃ? Yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya mettāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “mettāsahagatena cetasā”ti. &lt;/div&gt;&lt;/div&gt;&lt;div class="q" id="p_30Vbh_1940"&gt; &lt;div class="divNumber"&gt;644.&lt;/div&gt; &lt;div class="p"&gt;&lt;span class="pN"&gt;1940&lt;/span&gt;“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā. &lt;/div&gt;&lt;/div&gt;&lt;div class="q" id="p_30Vbh_1941"&gt; &lt;div class="divNumber"&gt;645.&lt;/div&gt; &lt;div class="p"&gt;&lt;span class="pN"&gt;1941&lt;/span&gt;“Pharitvā”ti pharitvā adhimuccitvā. &lt;/div&gt;&lt;/div&gt;&lt;div class="q" id="p_30Vbh_1942"&gt; &lt;div class="divNumber"&gt;646.&lt;/div&gt; &lt;div class="p"&gt;&lt;span class="pN"&gt;1942&lt;/span&gt;“Viharatī”ti iriyati vattati pāleti yapeti yāpeti carati viharati. Tena vuccati “viharatī”ti. &lt;/div&gt;&lt;/div&gt;&lt;div class="q" id="p_30Vbh_1943"&gt; &lt;div class="divNumber"&gt;647.&lt;/div&gt; &lt;div class="p"&gt;&lt;span class="pN"&gt;1943&lt;/span&gt;“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ. &lt;/div&gt;&lt;/div&gt;&lt;div class="q" id="p_30Vbh_1944"&gt; &lt;div class="divNumber"&gt;648.&lt;/div&gt; &lt;div class="p"&gt;&lt;span class="pN"&gt;1944&lt;/span&gt;“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—  “sabbadhi sabbattatāya sabbāvantaṃ lokan”ti. &lt;/div&gt;&lt;/div&gt;&lt;div class="q" id="p_30Vbh_1945"&gt; &lt;div class="divNumber"&gt;649.&lt;/div&gt; &lt;div class="p"&gt;&lt;span class="pN"&gt;1945&lt;/span&gt;“Mettāsahagatena cetasā”ti tattha katamā mettā? Yā sattesu metti mettāyanā mettāyitattaṃ mettācetovimutti—  ayaṃ vuccati “mettā”. &lt;/div&gt;&lt;/div&gt;&lt;div class="q" id="p_30Vbh_1946"&gt; &lt;div class="p"&gt;&lt;span class="pN"&gt;1946&lt;/span&gt;Tattha katamaṃ cittaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya mettāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “mettāsahagatena cetasā”ti. &lt;/div&gt;&lt;/div&gt;&lt;div class="q" id="p_30Vbh_1947"&gt; &lt;div class="divNumber"&gt;650.&lt;/div&gt; &lt;div class="p"&gt;&lt;span class="pN"&gt;1947&lt;/span&gt;“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo. &lt;/div&gt;&lt;/div&gt;&lt;div class="q" id="p_30Vbh_1948"&gt; &lt;div class="divNumber"&gt;651.&lt;/div&gt; &lt;div class="p"&gt;&lt;span class="pN"&gt;1948&lt;/span&gt;“Pharitvā”ti pharitvā adhimuccitvā. &lt;/div&gt;&lt;/div&gt;&lt;div class="q" id="p_30Vbh_1949"&gt; &lt;div class="divNumber"&gt;652.&lt;/div&gt; &lt;div class="p"&gt;&lt;span class="pN"&gt;1949&lt;/span&gt;“Viharatī”ti…pe…  tena vuccati “viharatī”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267932" title="Go to previous page"&gt;&amp;lt;&amp;lt; 13.1 Suttantabhājanīya&lt;/a&gt;&lt;a href="javascript:void(0)" onclick="upP()" id="upL" name="267932" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270019" title="Go to next page"&gt;13.1.2 Karuṇā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
