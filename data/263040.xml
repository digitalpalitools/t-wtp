<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/11"&gt;11 Ācayagāmittika&lt;/a&gt; » &lt;a href="/tipitaka/37P1/11/11.7"&gt;11.7 Pañhāvāra&lt;/a&gt; » &lt;a href="/tipitaka/37P1/11/11.7/11.7.1"&gt;11.7.1 Paccayānuloma&lt;/a&gt; » &lt;a href="/tipitaka/37P1/11/11.7/11.7.1/11.7.1.1"&gt;11.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthyādi&lt;/div&gt;&lt;div class=h&gt;Ācayagāmittika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthyādi&lt;/div&gt;&lt;div class="q" id="p_37P1_1621"&gt; &lt;div class="divNumber"&gt;65.&lt;/div&gt; &lt;div class="p"&gt;&lt;span class="pN"&gt;1621&lt;/span&gt;Ācayagāmī dhammo ācayagāmissa dhammassa atthipaccayena paccayo—  ācayagāmī eko khandho tiṇṇannaṃ khandhānaṃ…pe… . (1) &lt;/div&gt;&lt;/div&gt;&lt;div class="q" id="p_37P1_1622"&gt; &lt;div class="p"&gt;&lt;span class="pN"&gt;1622&lt;/span&gt;Ācayagāmī dhammo nevācayagāmināpacayagāmissa dhammassa atthipaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  ācayagāmī khandhā cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  ācayagāmī khandhā purejātassa imassa kāyassa atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1623"&gt; &lt;div class="p"&gt;&lt;span class="pN"&gt;1623&lt;/span&gt;Ācayagāmī dhammo ācayagāmissa ca nevācayagāmināpacayagāmissa ca dhammassa atthipaccayena paccayo—  ācayagāmī eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (3) &lt;/div&gt;&lt;/div&gt;&lt;div class="q" id="p_37P1_1624"&gt; &lt;div class="p"&gt;&lt;span class="pN"&gt;1624&lt;/span&gt;Apacayagāmī dhammo…  tīṇi. (Ācayagāminayena kātabbaṃ.) &lt;/div&gt;&lt;/div&gt;&lt;div class="q" id="p_37P1_1625"&gt; &lt;div class="divNumber"&gt;66.&lt;/div&gt; &lt;div class="p"&gt;&lt;span class="pN"&gt;1625&lt;/span&gt;Nevācayagāmināpacayagāmī dhammo nevācayagāmināpacayagāmissa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajāto&lt;/span&gt;—  nevācayagāmināpacayagāmī eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  khandhā vatthussa atthipaccayena paccayo. Vatthu khandhānaṃ atthipaccayena paccayo. Ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe… . &lt;span class="bold"&gt;Purejātaṃ&lt;/span&gt;—  arahā cakkhuṃ…pe…  vatthuṃ aniccato dukkhato anattato vipassati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu nevācayagāmināpacayagāmīnaṃ khandhānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  nevācayagāmināpacayagāmī khandhā purejātassa imassa kāyassa atthipaccayena paccayo. &lt;span class="bold"&gt;Kabaḷīkāro āhāro&lt;/span&gt;—  imassa kāyassa…pe… . &lt;span class="bold"&gt;Rūpajīvitindriyaṃ&lt;/span&gt;—  kaṭattārūpānaṃ…pe… . (1) &lt;/div&gt;&lt;/div&gt;&lt;div class="q" id="p_37P1_1626"&gt; &lt;div class="p"&gt;&lt;span class="pN"&gt;1626&lt;/span&gt;Nevācayagāmināpacayagāmī dhammo ācayagāmissa dhammassa atthipaccayena paccayo. &lt;span class="bold"&gt;Purejātaṃ&lt;/span&gt;—  sekkhā vā puthujjanā vā cakkhuṃ aniccato dukkhato anattato vipassanti, assādenti abhinandanti; taṃ ārabbha rāgo…pe…  domanassaṃ uppajjati, sotaṃ…pe…  vatthuṃ aniccato…pe…  vipassanti, assādenti abhinandanti; taṃ ārabbha rāgo…pe…  domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, vatthu ācayagāmīnaṃ khandhānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1627"&gt; &lt;div class="p"&gt;&lt;span class="pN"&gt;1627&lt;/span&gt;Nevācayagāmināpacayagāmī dhammo apacayagāmissa dhammassa atthipaccayena paccayo. &lt;span class="bold"&gt;Purejātaṃ&lt;/span&gt;—  vatthu apacayagāmīnaṃ khandhānaṃ atthipaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1628"&gt; &lt;div class="divNumber"&gt;67.&lt;/div&gt; &lt;div class="p"&gt;&lt;span class="pN"&gt;1628&lt;/span&gt;Ācayagāmī ca nevācayagāmināpacayagāmī ca dhammā ācayagāmissa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  ācayagāmī eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā…pe… . (1) &lt;/div&gt;&lt;/div&gt;&lt;div class="q" id="p_37P1_1629"&gt; &lt;div class="p"&gt;&lt;span class="pN"&gt;1629&lt;/span&gt;Ācayagāmī ca nevācayagāmināpacayagāmī ca dhammā nevācayagāmināpacayagāmissa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  ācayagāmī khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  ācayagāmī khandhā ca kabaḷīkāro āhāro ca imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  ācayagāmī khandhā ca rūpajīvitindriyañca kaṭattārūpānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1630"&gt; &lt;div class="p"&gt;&lt;span class="pN"&gt;1630&lt;/span&gt;Apacayagāmī ca nevācayagāmināpacayagāmī ca dhammā apacayagāmissa dhammassa atthipaccayena paccayo (dve kātabbā dassitanayena), natthipaccayena paccayo, vigatapaccayena paccayo, avigatapaccayena paccayo. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263039" title="Go to previous page"&gt;&amp;lt;&amp;lt; Vippayutta&lt;/a&gt;&lt;a href="javascript:void(0)" onclick="upP()" id="upL" name="260779" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260780" title="Go to next page"&gt;11.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
