<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/7"&gt;7 Kathinakkhandhaka&lt;/a&gt;&lt;/div&gt;&lt;div class="i"&gt;7.8 Vippakatasamādāyapannarasaka&lt;/div&gt;&lt;div class=h&gt;Kathinakkhandhaka&lt;/div&gt;&lt;div class=h&gt;Vippakatasamādāyapannarasaka&lt;/div&gt;&lt;div class="q" id="p_3V_1450"&gt; &lt;div class="divNumber"&gt;317.&lt;/div&gt; &lt;div class="p"&gt;&lt;span class="pN"&gt;1450&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (1) &lt;/div&gt;&lt;/div&gt;&lt;div class="q" id="p_3V_1451"&gt; &lt;div class="p"&gt;&lt;span class="pN"&gt;1451&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (2) &lt;/div&gt;&lt;/div&gt;&lt;div class="q" id="p_3V_1452"&gt; &lt;div class="p"&gt;&lt;span class="pN"&gt;1452&lt;/span&gt;Bhikkhu atthatakathino vippakatacīvaraṃ samādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (3) &lt;/div&gt;&lt;/div&gt;&lt;div class="CENTER" id="p_3V_1453"&gt;&lt;span class="pN"&gt;1453&lt;/span&gt;Tikaṃ. (1)&lt;/div&gt;&lt;div class="q" id="p_3V_1454"&gt; &lt;div class="p"&gt;&lt;span class="pN"&gt;1454&lt;/span&gt;Bhikkhu atthatakathino vippakatacīvaraṃ samādāya pakkamati “na paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (4) &lt;/div&gt;&lt;/div&gt;&lt;div class="q" id="p_3V_1455"&gt; &lt;div class="p"&gt;&lt;span class="pN"&gt;1455&lt;/span&gt;Bhikkhu atthatakathino vippakatacīvaraṃ samādāya pakkamati “na paccessan”ti. Tassa bahisīmagatassa evaṃ hoti—  “nevimaṃ cīvaraṃ kāressan”ti. Tassa bhikkhuno sanniṭṭhānantiko kathinuddhāro. (5) &lt;/div&gt;&lt;/div&gt;&lt;div class="q" id="p_3V_1456"&gt; &lt;div class="p"&gt;&lt;span class="pN"&gt;1456&lt;/span&gt;Bhikkhu atthatakathino vippakatacīvaraṃ samādāya pakkamati “na paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (6) &lt;/div&gt;&lt;/div&gt;&lt;div class="CENTER" id="p_3V_1457"&gt;&lt;span class="pN"&gt;1457&lt;/span&gt;Tikaṃ. (2)&lt;/div&gt;&lt;div class="q" id="p_3V_1458"&gt; &lt;div class="p"&gt;&lt;span class="pN"&gt;1458&lt;/span&gt;Bhikkhu atthatakathino vippakatacīvaraṃ samādāya pakkamati anadhiṭṭhitena; nevassa hoti—  “paccessan”ti, na panassa hoti—  “na paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (7) &lt;/div&gt;&lt;/div&gt;&lt;div class="q" id="p_3V_1459"&gt; &lt;div class="p"&gt;&lt;span class="pN"&gt;1459&lt;/span&gt;Bhikkhu atthatakathino vippakatacīvaraṃ samādāya pakkamati anadhiṭṭhitena; nevassa hoti—  “paccessan”ti, na panassa hoti—  “na paccessan”ti. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (8) &lt;/div&gt;&lt;/div&gt;&lt;div class="q" id="p_3V_1460"&gt; &lt;div class="p"&gt;&lt;span class="pN"&gt;1460&lt;/span&gt;Bhikkhu atthatakathino vippakatacīvaraṃ samādāya pakkamati anadhiṭṭhitena; nevassa hoti—  “paccessan”ti, na panassa hoti—  “na paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (9) &lt;/div&gt;&lt;/div&gt;&lt;div class="CENTER" id="p_3V_1461"&gt;&lt;span class="pN"&gt;1461&lt;/span&gt;Tikaṃ. (3)&lt;/div&gt;&lt;div class="q" id="p_3V_1462"&gt; &lt;div class="p"&gt;&lt;span class="pN"&gt;1462&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (10) &lt;/div&gt;&lt;/div&gt;&lt;div class="q" id="p_3V_1463"&gt; &lt;div class="p"&gt;&lt;span class="pN"&gt;1463&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (11) &lt;/div&gt;&lt;/div&gt;&lt;div class="q" id="p_3V_1464"&gt; &lt;div class="p"&gt;&lt;span class="pN"&gt;1464&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (12) &lt;/div&gt;&lt;/div&gt;&lt;div class="q" id="p_3V_1465"&gt; &lt;div class="p"&gt;&lt;span class="pN"&gt;1465&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro suṇāti—  “ubbhataṃ kira tasmiṃ āvāse kathinan”ti. Tassa bhikkhuno savanantiko kathinuddhāro. (13) &lt;/div&gt;&lt;/div&gt;&lt;div class="q" id="p_3V_1466"&gt; &lt;div class="p"&gt;&lt;span class="pN"&gt;1466&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro—  “paccessaṃ paccessan”ti bahiddhā kathinuddhāraṃ vītināmeti. Tassa bhikkhuno sīmātikkantiko kathinuddhāro. (14) &lt;/div&gt;&lt;/div&gt;&lt;div class="q" id="p_3V_1467"&gt; &lt;div class="p"&gt;&lt;span class="pN"&gt;1467&lt;/span&gt;Bhikkhu atthatakathino vippakatacīvaraṃ samādāya pakkamati “paccessan”ti. So bahisīmagato taṃ cīvaraṃ kāreti. So katacīvaro “paccessaṃ paccessan”ti sambhuṇāti kathinuddhāraṃ. Tassa bhikkhuno saha bhikkhūhi kathinuddhāro. (15) &lt;/div&gt;&lt;/div&gt;&lt;div class="CENTER" id="p_3V_1468"&gt;&lt;span class="pN"&gt;1468&lt;/span&gt;Chakkaṃ.&lt;br /&gt; Samādāyapannarasakaṃ.&lt;br /&gt; Ādāyabhāṇavāro.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271998" title="Go to previous page"&gt;&amp;lt;&amp;lt; 7.7 Samādāyapannarasakādi&lt;/a&gt;&lt;a href="javascript:void(0)" onclick="upP()" id="upL" name="271609" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272000" title="Go to next page"&gt;7.9 Anāsādoḷasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
