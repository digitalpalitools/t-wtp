<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/6"&gt;6 Jaccandhavagga&lt;/a&gt;&lt;/div&gt;&lt;div class="i"&gt;6.6 Tatiyanānātitthiyasutta&lt;/div&gt;&lt;div class=h&gt;Jaccandhavagga&lt;/div&gt;&lt;div class=h&gt;Tatiyanānātitthiyasutta&lt;/div&gt;&lt;div class="q" id="p_18Ud_549"&gt; &lt;div class="divNumber"&gt;56.&lt;/div&gt; &lt;div class="p"&gt;&lt;span class="pN"&gt;549&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā. &lt;/div&gt;&lt;/div&gt;&lt;div class="q" id="p_18Ud_550"&gt; &lt;div class="p"&gt;&lt;span class="pN"&gt;550&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sassato attā ca loko ca, idameva saccaṃ moghamaññan”ti. (1) &lt;/div&gt;&lt;/div&gt;&lt;div class="q" id="p_18Ud_551"&gt; &lt;div class="p"&gt;&lt;span class="pN"&gt;551&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “asassato attā ca loko ca, idameva saccaṃ moghamaññan”ti. (2) &lt;/div&gt;&lt;/div&gt;&lt;div class="q" id="p_18Ud_552"&gt; &lt;div class="p"&gt;&lt;span class="pN"&gt;552&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sassato ca asassato ca attā ca loko ca, idameva saccaṃ moghamaññan”ti. (3) &lt;/div&gt;&lt;/div&gt;&lt;div class="q" id="p_18Ud_553"&gt; &lt;div class="p"&gt;&lt;span class="pN"&gt;553&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “neva sassato nāsassato attā ca loko ca, idameva saccaṃ moghamaññan”ti. (4) &lt;/div&gt;&lt;/div&gt;&lt;div class="q" id="p_18Ud_554"&gt; &lt;div class="p"&gt;&lt;span class="pN"&gt;554&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sayaṃkato attā ca loko ca, idameva saccaṃ moghamaññan”ti. (5) &lt;/div&gt;&lt;/div&gt;&lt;div class="q" id="p_18Ud_555"&gt; &lt;div class="p"&gt;&lt;span class="pN"&gt;555&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “paraṃkato attā ca loko ca, idameva saccaṃ moghamaññan”ti. (6) &lt;/div&gt;&lt;/div&gt;&lt;div class="q" id="p_18Ud_556"&gt; &lt;div class="p"&gt;&lt;span class="pN"&gt;556&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sayaṃkato ca paraṃkato ca attā ca loko ca, idameva saccaṃ moghamaññan”ti. (7) &lt;/div&gt;&lt;/div&gt;&lt;div class="q" id="p_18Ud_557"&gt; &lt;div class="p"&gt;&lt;span class="pN"&gt;557&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “asayaṅkāro aparaṅkāro adhiccasamuppanno attā ca loko ca, idameva saccaṃ moghamaññan”ti. (8) &lt;/div&gt;&lt;/div&gt;&lt;div class="q" id="p_18Ud_558"&gt; &lt;div class="p"&gt;&lt;span class="pN"&gt;558&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sassataṃ sukhadukkhaṃ attā ca loko ca, idameva saccaṃ moghamaññan”ti. (9) &lt;/div&gt;&lt;/div&gt;&lt;div class="q" id="p_18Ud_559"&gt; &lt;div class="p"&gt;&lt;span class="pN"&gt;559&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “asassataṃ sukhadukkhaṃ attā ca loko ca, idameva saccaṃ moghamaññan”ti. (10) &lt;/div&gt;&lt;/div&gt;&lt;div class="q" id="p_18Ud_560"&gt; &lt;div class="p"&gt;&lt;span class="pN"&gt;560&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sassatañca asassatañca sukhadukkhaṃ attā ca loko ca, idameva saccaṃ moghamaññan”ti. (11) &lt;/div&gt;&lt;/div&gt;&lt;div class="q" id="p_18Ud_561"&gt; &lt;div class="p"&gt;&lt;span class="pN"&gt;561&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “neva sassataṃ nāsassataṃ sukhadukkhaṃ attā ca loko ca, idameva saccaṃ moghamaññan”ti. (12) &lt;/div&gt;&lt;/div&gt;&lt;div class="q" id="p_18Ud_562"&gt; &lt;div class="p"&gt;&lt;span class="pN"&gt;562&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sayaṃkataṃ sukhadukkhaṃ attā ca loko ca, idameva saccaṃ moghamaññan”ti. (13) &lt;/div&gt;&lt;/div&gt;&lt;div class="q" id="p_18Ud_563"&gt; &lt;div class="p"&gt;&lt;span class="pN"&gt;563&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “paraṃkataṃ sukhadukkhaṃ attā ca loko ca, idameva saccaṃ moghamaññan”ti. (14) &lt;/div&gt;&lt;/div&gt;&lt;div class="q" id="p_18Ud_564"&gt; &lt;div class="p"&gt;&lt;span class="pN"&gt;564&lt;/span&gt;Santeke samaṇabrāhmaṇā evaṃvādino evaṃdiṭṭhino—  “sayaṃkatañca paraṃkatañca sukhadukkhaṃ attā ca loko ca, idameva saccaṃ moghamaññan”ti. (15) &lt;/div&gt;&lt;/div&gt;&lt;div class="q" id="p_18Ud_565"&gt; &lt;div class="p"&gt;&lt;span class="pN"&gt;565&lt;/span&gt;Santi paneke samaṇabrāhmaṇā evaṃvādino evaṃdiṭṭhino—  “asayaṃkāraṃ aparaṅkāraṃ adhiccasamuppannaṃ sukhadukkhaṃ attā ca loko ca, idameva saccaṃ moghamaññan”ti. (16) &lt;/div&gt;&lt;/div&gt;&lt;div class="q" id="p_18Ud_566"&gt; &lt;div class="p"&gt;&lt;span class="pN"&gt;566&lt;/span&gt;Te bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti—  “ediso dhammo, nediso dhammo; nediso dhammo, ediso dhammo”ti. &lt;/div&gt;&lt;/div&gt;&lt;div class="q" id="p_18Ud_567"&gt; &lt;div class="p"&gt;&lt;span class="pN"&gt;567&lt;/span&gt;Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  &lt;/div&gt;&lt;/div&gt;&lt;div class="q" id="p_18Ud_568"&gt; &lt;div class="p"&gt;&lt;span class="pN"&gt;568&lt;/span&gt;“Idha, bhante, sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti nānādiṭṭhikā nānākhantikā nānārucikā nānādiṭṭhinissayanissitā. &lt;/div&gt;&lt;/div&gt;&lt;div class="q" id="p_18Ud_569"&gt; &lt;div class="p"&gt;&lt;span class="pN"&gt;569&lt;/span&gt;Santeke samaṇabrāhmaṇā evaṃvādino evaṃdiṭṭhino—  ‘sassato attā ca loko ca, idameva saccaṃ moghamaññan’ti…pe…  te bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti—  ‘ediso dhammo, nediso dhammo; nediso dhammo, ediso dhammo’”ti. &lt;/div&gt;&lt;/div&gt;&lt;div class="q" id="p_18Ud_570"&gt; &lt;div class="p"&gt;&lt;span class="pN"&gt;570&lt;/span&gt;“Aññatitthiyā, bhikkhave, paribbājakā andhā acakkhukā. Te atthaṃ na jānanti anatthaṃ na jānanti, dhammaṃ na jānanti adhammaṃ na jānanti. Te atthaṃ ajānantā anatthaṃ ajānantā, dhammaṃ ajānantā adhammaṃ ajānantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti—  ‘ediso dhammo, nediso dhammo; nediso dhammo, ediso dhammo’”ti. &lt;/div&gt;&lt;/div&gt;&lt;div class="q" id="p_18Ud_571"&gt; &lt;div class="p"&gt;&lt;span class="pN"&gt;571&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_572"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;572&lt;/div&gt; &lt;div class="G"&gt;“Ahaṅkārapasutāyaṃ pajā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paraṅkārūpasaṃhitā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etadeke nābbhaññaṃsu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na naṃ sallanti addasuṃ. (67)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18Ud_573"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;573&lt;/div&gt; &lt;div class="G"&gt;Etañca sallaṃ paṭikacca passato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ahaṃ karomīti na tassa hoti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paro karotīti na tassa hoti. (68)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18Ud_574"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;574&lt;/div&gt; &lt;div class="G"&gt;Mānupetā ayaṃ pajā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mānaganthā mānavinibaddhā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhīsu sārambhakathā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṃsāraṃ nātivattatī”ti. (69)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_575"&gt;&lt;span class="pN"&gt;575&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266856" title="Go to previous page"&gt;&amp;lt;&amp;lt; 6.5 Dutiyanānātitthiyasutta&lt;/a&gt;&lt;a href="javascript:void(0)" onclick="upP()" id="upL" name="266220" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266858" title="Go to next page"&gt;6.7 Subhūtisutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
