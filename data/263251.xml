<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/19"&gt;19 Atītattika&lt;/a&gt; » &lt;a href="/tipitaka/37P1/19/19.7"&gt;19.7 Pañhāvāra&lt;/a&gt; » &lt;a href="/tipitaka/37P1/19/19.7/19.7.1"&gt;19.7.1 Paccayānuloma&lt;/a&gt; » &lt;a href="/tipitaka/37P1/19/19.7/19.7.1/19.7.1.1"&gt;19.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Upanissaya&lt;/div&gt;&lt;div class=h&gt;Atītattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Upanissaya&lt;/div&gt;&lt;div class="q" id="p_37P1_2639"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;2639&lt;/span&gt;Atīto dhammo paccuppannassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  atītaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ…  maggaṃ…  abhiññaṃ…  samāpattiṃ uppādeti, mānaṃ jappeti, diṭṭhiṃ gaṇhāti. Atītaṃ sīlaṃ…pe…  paññaṃ…  rāgaṃ…pe…  patthanaṃ…  kāyikaṃ sukhaṃ…  kāyikaṃ dukkhaṃ upanissāya dānaṃ deti sīlaṃ samādiyati, uposathakammaṃ…pe…  samāpattiṃ uppādeti, pāṇaṃ hanati…pe…  saṃghaṃ bhindati. Atītā saddhā…pe…  paññā, rāgo…pe…  patthanā, kāyikaṃ sukhaṃ…  kāyikaṃ dukkhaṃ…  paccuppannāya saddhāya…pe…  paññāya, rāgassa…pe…  patthanāya…pe…  phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_2640"&gt; &lt;div class="p"&gt;&lt;span class="pN"&gt;2640&lt;/span&gt;Anāgato dhammo paccuppannassa dhammassa upanissayapaccayena paccayo—  ārammaṇūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  anāgataṃ cakkhusampadaṃ patthayamāno…pe…  sotasampadaṃ…  ghānasampadaṃ jivhāsampadaṃ…  kāyasampadaṃ…  vaṇṇasampadaṃ…  saddasampadaṃ…  gandhasampadaṃ…  rasasampadaṃ…  phoṭṭhabbasampadaṃ…  patthayamāno…pe…  anāgate khandhe patthayamāno dānaṃ deti, sīlaṃ samādiyati, uposathakammaṃ…  anāgatā cakkhusampadā…pe…  vaṇṇasampadā…pe…  phoṭṭhabbasampadā…  anāgatā khandhā paccuppannāya saddhāya…pe…  paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_2641"&gt; &lt;div class="p"&gt;&lt;span class="pN"&gt;2641&lt;/span&gt;Paccuppanno dhammo paccuppannassa dhammassa upanissayapaccayena paccayo—  ārammaṇūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  paccuppannaṃ utuṃ upanissāya jhānaṃ uppādeti, vipassanaṃ…pe…  paccuppannaṃ bhojanaṃ senāsanaṃ upanissāya jhānaṃ uppādeti…pe…  samāpattiṃ uppādeti. Paccuppannaṃ utu…  bhojanaṃ…  senāsanaṃ paccuppannāya saddhāya…pe…  paññāya kāyikassa…pe…  phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263250" title="Go to previous page"&gt;&amp;lt;&amp;lt; Sahajātādi&lt;/a&gt;&lt;a href="javascript:void(0)" onclick="upP()" id="upL" name="260867" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263252" title="Go to next page"&gt; Purejāta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
