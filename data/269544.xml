<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.4"&gt;1.4 Indriyakathā&lt;/a&gt;&lt;/div&gt;&lt;div class="i"&gt;1.4.3 Tatiyasuttantaniddesa&lt;/div&gt; &lt;div class=h&gt;Mahāvagga&lt;/div&gt;&lt;div class=h&gt;Indriyakathā&lt;/div&gt;&lt;div class=h&gt;Tatiyasuttantaniddesa&lt;/div&gt;&lt;div class="q" id="p_26Ps_1050"&gt; &lt;div class="divNumber"&gt;194.&lt;/div&gt; &lt;div class="p"&gt;&lt;span class="pN"&gt;1050&lt;/span&gt;Sāvatthinidānaṃ. “Pañcimāni, bhikkhave, indriyāni. Katamāni pañca? Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Kattha ca, bhikkhave, saddhindriyaṃ daṭṭhabbaṃ? Catūsu sotāpattiyaṅgesu—  ettha saddhindriyaṃ daṭṭhabbaṃ. Kattha ca, bhikkhave, vīriyindriyaṃ daṭṭhabbaṃ? Catūsu sammappadhānesu—  ettha vīriyindriyaṃ daṭṭhabbaṃ. Kattha ca, bhikkhave, satindriyaṃ daṭṭhabbaṃ? Catūsu satipaṭṭhānesu—  ettha satindriyaṃ daṭṭhabbaṃ. Kattha ca, bhikkhave, samādhindriyaṃ daṭṭhabbaṃ? Catūsu jhānesu—  ettha samādhindriyaṃ daṭṭhabbaṃ. Kattha ca, bhikkhave, paññindriyaṃ daṭṭhabbaṃ? Catūsu ariyasaccesu—  ettha paññindriyaṃ daṭṭhabbaṃ”. &lt;/div&gt;&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Indriyakathā&lt;/div&gt;&lt;div class=h&gt;Tatiyasuttantaniddesa&lt;/div&gt;&lt;div class="q" id="p_26Ps_1051"&gt; &lt;div class="p"&gt;&lt;span class="pN"&gt;1051&lt;/span&gt;Catūsu sotāpattiyaṅgesu saddhindriyassa vasena katihākārehi pañcindriyāni daṭṭhabbāni? Catūsu sammappadhānesu vīriyindriyassa vasena katihākārehi pañcindriyāni daṭṭhabbāni? Catūsu satipaṭṭhānesu satindriyassa vasena katihākārehi pañcindriyāni daṭṭhabbāni? Catūsu jhānesu samādhindriyassa vasena katihākārehi pañcindriyāni daṭṭhabbāni? Catūsu ariyasaccesu paññindriyassa vasena katihākārehi pañcindriyāni daṭṭhabbāni? &lt;/div&gt;&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Indriyakathā&lt;/div&gt;&lt;div class=h&gt;Tatiyasuttantaniddesa&lt;/div&gt;&lt;div class="q" id="p_26Ps_1052"&gt; &lt;div class="p"&gt;&lt;span class="pN"&gt;1052&lt;/span&gt;Catūsu sotāpattiyaṅgesu saddhindriyassa vasena vīsatiyā ākārehi pañcindriyāni daṭṭhabbāni. Catūsu sammappadhānesu vīriyindriyassa vasena vīsatiyā ākārehi pañcindriyāni daṭṭhabbāni. Catūsu satipaṭṭhānesu satindriyassa vasena vīsatiyā ākārehi pañcindriyāni daṭṭhabbāni. Catūsu jhānesu samādhindriyassa vasena vīsatiyā ākārehi pañcindriyāni daṭṭhabbāni. Catūsu ariyasaccesu paññindriyassa vasena vīsatiyā ākārehi pañcindriyāni daṭṭhabbāni. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/26Ps/1/1.4/1.4.3/1.4.3.1"&gt;&lt;a href="javascript:void(0)" onclick="outD(270530)"&gt;1.4.3.1&amp;nbsp;Pabhedagaṇananiddesa&lt;/a&gt;&lt;/li&gt;&lt;li name="/tipitaka/26Ps/1/1.4/1.4.3/1.4.3.2"&gt;&lt;a href="javascript:void(0)" onclick="outD(270531)"&gt;1.4.3.2&amp;nbsp;Cariyavāra&lt;/a&gt;&lt;/li&gt;&lt;li name="/tipitaka/26Ps/1/1.4/1.4.3/1.4.3.3"&gt;&lt;a href="javascript:void(0)" onclick="outD(270532)"&gt;1.4.3.3&amp;nbsp;Cāravihāraniddesa&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270529" title="Go to previous page"&gt;&amp;lt;&amp;lt; 1.4.2.3 Nissaraṇaniddesa&lt;/a&gt;&lt;a href="javascript:void(0)" onclick="upP()" id="upL" name="267830" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270530" title="Go to next page"&gt;1.4.3.1 Pabhedagaṇananiddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
