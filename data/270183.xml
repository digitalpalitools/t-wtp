<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.1"&gt;2.1 Chaṭṭhavagga&lt;/a&gt;&lt;/div&gt;&lt;div class="i"&gt;2.1.1 Niyāmakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Chaṭṭhavagga&lt;/div&gt;&lt;div class=h&gt;Niyāmakathā&lt;/div&gt;&lt;div class="q" id="p_32Kv_1538"&gt; &lt;div class="divNumber"&gt;445.&lt;/div&gt; &lt;div class="p"&gt;&lt;span class="pN"&gt;1538&lt;/span&gt;๐ Niyāmo asaṅkhatoti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1539"&gt; &lt;div class="p"&gt;&lt;span class="pN"&gt;1539&lt;/span&gt;๐ Niyāmo asaṅkhato, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1540"&gt; &lt;div class="p"&gt;&lt;span class="pN"&gt;1540&lt;/span&gt;๐ Dve asaṅkhatānīti? Āmantā. Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1541"&gt; &lt;div class="p"&gt;&lt;span class="pN"&gt;1541&lt;/span&gt;๐ Dve nibbānānīti? Āmantā. Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1542"&gt; &lt;div class="p"&gt;&lt;span class="pN"&gt;1542&lt;/span&gt;๐ Niyāmo asaṅkhatoti? Āmantā. Atthi keci niyāmaṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Āmantā. Atthi keci asaṅkhataṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1543"&gt; &lt;div class="divNumber"&gt;446.&lt;/div&gt; &lt;div class="p"&gt;&lt;span class="pN"&gt;1543&lt;/span&gt;๐ Niyāmo asaṅkhatoti? Āmantā. Maggo asaṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1544"&gt; &lt;div class="p"&gt;&lt;span class="pN"&gt;1544&lt;/span&gt;๐ Maggo saṅkhatoti? Āmantā. Niyāmo saṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1545"&gt; &lt;div class="p"&gt;&lt;span class="pN"&gt;1545&lt;/span&gt;๐ Sotāpattiniyāmo asaṅkhatoti? Āmantā. Sotāpattimaggo asaṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1546"&gt; &lt;div class="p"&gt;&lt;span class="pN"&gt;1546&lt;/span&gt;๐ Sotāpattimaggo saṅkhatoti? Āmantā. Sotāpattiniyāmo saṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1547"&gt; &lt;div class="p"&gt;&lt;span class="pN"&gt;1547&lt;/span&gt;๐ Sakadāgāminiyāmo…pe…  anāgāminiyāmo…pe…  arahattaniyāmo asaṅkhatoti? Āmantā. Arahattamaggo asaṅkhatoti? Na hevaṃ vattabbe…pe…  arahattamaggo saṅkhatoti? Āmantā. Arahattaniyāmo saṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1548"&gt; &lt;div class="p"&gt;&lt;span class="pN"&gt;1548&lt;/span&gt;๐ Sotāpattiniyāmo asaṅkhato…pe…  arahattaniyāmo asaṅkhato, nibbānaṃ asaṅkhatanti? Āmantā. Pañca asaṅkhatānīti? Na hevaṃ vattabbe…pe…  pañca asaṅkhatānīti? Āmantā. Pañca tāṇāni…pe…  antarikā vāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1549"&gt; &lt;div class="p"&gt;&lt;span class="pN"&gt;1549&lt;/span&gt;๐ Niyāmo asaṅkhatoti? Āmantā. Micchattaniyāmo asaṅkhatoti? Na hevaṃ vattabbe…pe…  micchattaniyāmo saṅkhatoti? Āmantā. Sammattaniyāmo saṅkhatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1550"&gt; &lt;div class="divNumber"&gt;447.&lt;/div&gt; &lt;div class="p"&gt;&lt;span class="pN"&gt;1550&lt;/span&gt;× Na vattabbaṃ—  “niyāmo asaṅkhato”ti? Āmantā. Niyāme uppajja niruddhe aniyato hotīti? Na hevaṃ vattabbe…pe… . Tena hi niyāmo asaṅkhatoti. Micchattaniyāme uppajja niruddhe aniyato hotīti? Na hevaṃ vattabbe…pe…  tena hi micchattaniyāmo asaṅkhatoti. &lt;/div&gt;&lt;/div&gt;&lt;div class="CENTER" id="p_32Kv_1551"&gt;&lt;span class="pN"&gt;1551&lt;/span&gt;Niyāmakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268000" title="Go to previous page"&gt;&amp;lt;&amp;lt; 2.1 Chaṭṭhavagga&lt;/a&gt;&lt;a href="javascript:void(0)" onclick="upP()" id="upL" name="268000" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270184" title="Go to next page"&gt;2.1.2 Paṭiccasamuppādakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
