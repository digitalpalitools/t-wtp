<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/29Dhs"&gt;29Dhs Dhammasaṅgaṇīpāḷi&lt;/a&gt; » &lt;a href="/tipitaka/29Dhs/2"&gt;2 Niddesa&lt;/a&gt; » &lt;a href="/tipitaka/29Dhs/2/2.4"&gt;2.4 Aṭṭhakathākaṇḍa&lt;/a&gt; » &lt;a href="/tipitaka/29Dhs/2/2.4/2.4.1"&gt;2.4.1 Tikaatthuddhāra&lt;/a&gt;&lt;/div&gt;&lt;div class="i"&gt;2.4.1.19 Atītārammaṇattika&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Aṭṭhakathākaṇḍa&lt;/div&gt;&lt;div class=h&gt;Tikaatthuddhāra&lt;/div&gt;&lt;div class=h&gt;Atītārammaṇattika&lt;/div&gt;&lt;div class="q" id="p_29Dhs_2138"&gt; &lt;div class="divNumber"&gt;1432.&lt;/div&gt; &lt;div class="p"&gt;&lt;span class="pN"&gt;2138&lt;/span&gt;Katame dhammā atītārammaṇā? Viññāṇañcāyatanaṃ, nevasaññānāsaññāyatanaṃ—  ime dhammā atītārammaṇā. &lt;/div&gt;&lt;/div&gt;&lt;div class="q" id="p_29Dhs_2139"&gt; &lt;div class="divNumber"&gt;1433.&lt;/div&gt; &lt;div class="p"&gt;&lt;span class="pN"&gt;2139&lt;/span&gt;Niyogā anāgatārammaṇā natthi. &lt;/div&gt;&lt;/div&gt;&lt;div class="q" id="p_29Dhs_2140"&gt; &lt;div class="divNumber"&gt;1434.&lt;/div&gt; &lt;div class="p"&gt;&lt;span class="pN"&gt;2140&lt;/span&gt;Katame dhammā paccuppannārammaṇā? Dvepañcaviññāṇāni, tisso ca manodhātuyo—  ime dhammā paccuppannārammaṇā. Kāmāvacarakusalassa vipākato dasa cittuppādā, akusalassa vipākato manoviññāṇadhātu upekkhāsahagatā, kiriyāhetukamanoviññāṇadhātu somanassasahagatā—  ime dhammā siyā atītārammaṇā, siyā anāgatārammaṇā, siyā paccuppannārammaṇā. Kāmāvacarakusalaṃ, akusalaṃ, kiriyato nava cittuppādā, rūpāvacaraṃ catutthaṃ jhānaṃ kusalato ca kiriyato ca—  ime dhammā siyā atītārammaṇā, siyā anāgatārammaṇā, siyā paccuppannārammaṇā; siyā na vattabbā atītārammaṇātipi, anāgatārammaṇātipi, paccuppannārammaṇātipi. Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṃ, ākiñcaññāyatanaṃ, cattāro maggā apariyāpannā, cattāri ca sāmaññaphalāni—  ime dhammā na vattabbā atītārammaṇātipi, anāgatārammaṇātipi, paccuppannārammaṇātipi. Rūpañca nibbānañca anārammaṇā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270814" title="Go to previous page"&gt;&amp;lt;&amp;lt; 2.4.1.18 Atītattika&lt;/a&gt;&lt;a href="javascript:void(0)" onclick="upP()" id="upL" name="269947" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270816" title="Go to next page"&gt;2.4.1.20 Ajjhattattika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
