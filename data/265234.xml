<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.3"&gt;10.3 Cetasikaduka&lt;/a&gt; » &lt;a href="/tipitaka/38P2/10/10.3/10.3.7"&gt;10.3.7 Pañhāvāra&lt;/a&gt; » &lt;a href="/tipitaka/38P2/10/10.3/10.3.7/10.3.7.1"&gt;10.3.7.1 Paccayānuloma&lt;/a&gt; » &lt;a href="/tipitaka/38P2/10/10.3/10.3.7/10.3.7.1/10.3.7.1.1"&gt;10.3.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Cetasikaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_38P2_2616"&gt; &lt;div class="divNumber"&gt;123.&lt;/div&gt; &lt;div class="p"&gt;&lt;span class="pN"&gt;2616&lt;/span&gt;Cetasiko dhammo cetasikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  cetasike khandhe garuṃ katvā cetasikā khandhā uppajjanti. &lt;span class="bold"&gt;Sahajātādhipati&lt;/span&gt;—  cetasikādhipati sampayuttakānaṃ khandhānaṃ adhipatipaccayena paccayo. (Mūlaṃ pucchitabbaṃ.) &lt;span class="bold"&gt;Ārammaṇādhipati&lt;/span&gt;—  cetasike khandhe garuṃ katvā cittaṃ uppajjati. &lt;span class="bold"&gt;Sahajātādhipati&lt;/span&gt;—  cetasikādhipati cittassa cittasamuṭṭhānānañca rūpānaṃ adhipatipaccayena paccayo. (Mūlaṃ pucchitabbaṃ.) &lt;span class="bold"&gt;Ārammaṇādhipati&lt;/span&gt;—  cetasike khandhe garuṃ katvā cetasikā khandhā ca cittañca uppajjanti. &lt;span class="bold"&gt;Sahajātādhipati&lt;/span&gt;—  cetasikādhipati sampayuttakānaṃ khandhānaṃ cittassa ca cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_2617"&gt; &lt;div class="divNumber"&gt;124.&lt;/div&gt; &lt;div class="p"&gt;&lt;span class="pN"&gt;2617&lt;/span&gt;Acetasiko dhammo acetasikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ariyā maggā vuṭṭhahitvā…pe…  nibbānaṃ garuṃ katvā paccavekkhanti, nibbānaṃ gotrabhussa, vodānassa. Maggassa, phalassa adhipatipaccayena paccayo; cakkhuṃ…pe…  vatthuṃ acetasike khandhe garuṃ katvā assādeti abhinandati, taṃ garuṃ katvā cittaṃ uppajjati. &lt;span class="bold"&gt;Sahajātādhipati&lt;/span&gt;—  acetasikādhipati cittasamuṭṭhānānaṃ rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_2618"&gt; &lt;div class="p"&gt;&lt;span class="pN"&gt;2618&lt;/span&gt;Acetasiko dhammo cetasikassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ariyā maggā vuṭṭhahitvā…pe…  nibbānaṃ garuṃ katvā…pe…  (paṭhamagamanasadisaṃ); cakkhuṃ…pe…  vatthuṃ acetasike khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  acetasikādhipati sampayuttakānaṃ khandhānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2619"&gt; &lt;div class="p"&gt;&lt;span class="pN"&gt;2619&lt;/span&gt;Acetasiko dhammo cetasikassa ca acetasikassa ca dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ariyā maggā vuṭṭhahitvā…pe…  nibbānaṃ…pe…  (paṭhamagamanaṃ) acetasike khandhe garuṃ katvā assādeti abhinandati, taṃ garuṃ katvā cetasikā khandhā ca cittañca uppajjanti. &lt;span class="bold"&gt;Sahajātādhipati&lt;/span&gt;—  acetasikādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_2620"&gt; &lt;div class="p"&gt;&lt;span class="pN"&gt;2620&lt;/span&gt;Cetasiko ca acetasiko ca dhammā cetasikassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265233" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="263715" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265235" title="Go to next page"&gt; Anantarādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
