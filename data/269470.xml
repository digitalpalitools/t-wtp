<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.14 Posālamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Posālamāṇavapucchāniddesa&lt;/div&gt;&lt;div class="q" id="p_25Cn_877"&gt; &lt;div class="divNumber"&gt;81.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;877&lt;/div&gt; &lt;div class="G"&gt;&lt;span class="bold"&gt;Yo atītaṃ ādisati, &lt;span class="gathaQuote"&gt;(iccāyasmā posālo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Anejo chinnasaṃsayo;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Pāraguṃ sabbadhammānaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Atthi pañhena āgamaṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_878"&gt; &lt;div class="p"&gt;&lt;span class="pN"&gt;878&lt;/span&gt;&lt;span class="bold"&gt;Yo atītaṃ ādisatī&lt;/span&gt;ti. &lt;span class="bold"&gt;Yo&lt;/span&gt;ti yo so bhagavā sayambhū. Anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto, balesu ca vasībhāvaṃ. &lt;span class="bold"&gt;Atītaṃ ādisatī&lt;/span&gt;ti bhagavā attano ca paresañca atītampi ādisati, anāgatampi ādisati, paccuppannampi ādisati. &lt;/div&gt;&lt;/div&gt;&lt;div class="q" id="p_25Cn_879"&gt; &lt;div class="p"&gt;&lt;span class="pN"&gt;879&lt;/span&gt;Kathaṃ bhagavā attano atītaṃ ādisati? Bhagavā attano atītaṃ ekampi jātiṃ ādisati, dvepi jātiyo ādisati, tissopi jātiyo ādisati, catassopi jātiyo ādisati, pañcapi jātiyo ādisati, dasapi jātiyo ādisati, vīsampi jātiyo ādisati, tiṃsampi jātiyo ādisati, cattālīsampi jātiyo ādisati, paññāsampi jātiyo ādisati, jātisatampi…pe…  jātisahassampi…  jātisatasahassampi…  anekepi saṃvaṭṭakappe…  anekepi vivaṭṭakappe…  anekepi saṃvaṭṭavivaṭṭakappe ādisati—  “amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno”ti. Iti sākāraṃ sauddesaṃ anekavihitaṃ pubbenivāsaṃ ādisati. Evaṃ bhagavā attano atītaṃ ādisati. &lt;/div&gt;&lt;/div&gt;&lt;div class="q" id="p_25Cn_880"&gt; &lt;div class="p"&gt;&lt;span class="pN"&gt;880&lt;/span&gt;Kathaṃ bhagavā paresaṃ atītaṃ ādisati? Bhagavā paresaṃ atītaṃ ekampi jātiṃ ādisati, dvepi jātiyo ādisati…pe…  anekepi saṃvaṭṭavivaṭṭakappe ādisati—  “amutrāsi evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādi; tatrāpāsi evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno”ti. Iti sākāraṃ sauddesaṃ anekavihitaṃ pubbenivāsaṃ ādisati. Evaṃ bhagavā paresaṃ atītaṃ ādisati. &lt;/div&gt;&lt;/div&gt;&lt;div class="q" id="p_25Cn_881"&gt; &lt;div class="p"&gt;&lt;span class="pN"&gt;881&lt;/span&gt;Bhagavā pañca jātakasatāni bhāsanto attano ca paresañca atītaṃ ādisati, mahāpadāniyasuttantaṃ bhāsanto attano ca paresañca atītaṃ ādisati, mahāsudassaniyasuttantaṃ bhāsanto attano ca paresañca atītaṃ ādisati, mahāgovindiyasuttantaṃ bhāsanto attano ca paresañca atītaṃ ādisati, maghadeviyasuttantaṃ bhāsanto attano ca paresañca atītaṃ ādisati. &lt;/div&gt;&lt;/div&gt;&lt;div class="q" id="p_25Cn_882"&gt; &lt;div class="p"&gt;&lt;span class="pN"&gt;882&lt;/span&gt;Vuttañhetaṃ bhagavatā—  “atītaṃ kho, cunda, addhānaṃ ārabbha tathāgatassa satānusāriñāṇaṃ hoti. So yāvatakaṃ ākaṅkhati tāvatakaṃ anussarati. Anāgatañca kho, cunda…pe…  paccuppannañca kho, cunda, addhānaṃ ārabbha tathāgatassa bodhijaṃ ñāṇaṃ uppajjati—  ‘ayamantimā jāti, natthi dāni punabbhavo’”ti. &lt;/div&gt;&lt;/div&gt;&lt;div class="q" id="p_25Cn_883"&gt; &lt;div class="p"&gt;&lt;span class="pN"&gt;883&lt;/span&gt;Indriyaparopariyattañāṇaṃ tathāgatassa tathāgatabalaṃ, sattānaṃ āsayānusayañāṇaṃ tathāgatassa tathāgatabalaṃ, yamakapāṭihīre ñāṇaṃ tathāgatassa tathāgatabalaṃ, mahākaruṇāsamāpattiyā ñāṇaṃ tathāgatassa tathāgatabalaṃ, sabbaññutañāṇaṃ tathāgatassa tathāgatabalaṃ, anāvaraṇañāṇaṃ tathāgatassa tathāgatabalaṃ, sabbattha asaṅgamappaṭihatamanāvaraṇañāṇaṃ tathāgatassa tathāgatabalaṃ. Evaṃ bhagavā attano ca paresañca atītampi ādisati anāgatampi ādisati paccuppannampi ādisati ācikkhati deseti paññapeti paṭṭhapeti vivarati vibhajati uttānīkaroti pakāsetīti—  yo atītaṃ ādisati. &lt;/div&gt;&lt;/div&gt;&lt;div class="q" id="p_25Cn_884"&gt; &lt;div class="p"&gt;&lt;span class="pN"&gt;884&lt;/span&gt;&lt;span class="bold"&gt;Iccāyasmā posālo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  &lt;span class="bold"&gt;āyasmā&lt;/span&gt;ti piyavacanaṃ…pe…  &lt;span class="bold"&gt;posālo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā posālo. &lt;/div&gt;&lt;/div&gt;&lt;div class="q" id="p_25Cn_885"&gt; &lt;div class="p"&gt;&lt;span class="pN"&gt;885&lt;/span&gt;&lt;span class="bold"&gt;Anejo chinnasaṃsayo&lt;/span&gt;ti ejā vuccati taṇhā. Yo rāgo sārāgo…pe…  abhijjhā lobho akusalamūlaṃ. Sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā buddho anejo. Ejāya pahīnattā anejo. Bhagavā lābhepi na iñjati…pe…  dukkhepi na iñjati na calati na vedhati nappavedhati na sampavedhatīti anejo. &lt;span class="bold"&gt;Chinnasaṃsayo&lt;/span&gt;ti saṃsayo vuccati vicikicchā. Dukkhe kaṅkhā…pe…  chambhitattaṃ cittassa manovilekho. So saṃsayo buddhassa bhagavato pahīno chinno ucchinno samucchinno vūpasanto paṭinissaggo paṭippassaddho abhabbuppattiko ñāṇagginā daḍḍho. Tasmā buddho chinnasaṃsayoti—  anejo chinnasaṃsayo. &lt;/div&gt;&lt;/div&gt;&lt;div class="q" id="p_25Cn_886"&gt; &lt;div class="p"&gt;&lt;span class="pN"&gt;886&lt;/span&gt;&lt;span class="bold"&gt;Pāraguṃ sabbadhammānan&lt;/span&gt;ti bhagavā sabbadhammānaṃ abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū abhiññāpāragū sabbadhammānaṃ…pe…  jātimaraṇasaṃsāro natthi tassa punabbhavoti—  pāragū sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_887"&gt; &lt;div class="p"&gt;&lt;span class="pN"&gt;887&lt;/span&gt;&lt;span class="bold"&gt;Atthi pañhena āgaman&lt;/span&gt;ti pañhena atthiko āgatomhi…pe…  “vahassetaṃ bhāran”ti—  atthi pañhena āgamaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_888"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;888&lt;/div&gt; &lt;div class="G"&gt;“Yo atītaṃ ādisati, &lt;span class="gathaQuote"&gt;(iccāyasmā posālo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anejo chinnasaṃsayo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pāraguṃ sabbadhammānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthi pañhena āgaman”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_889"&gt; &lt;div class="divNumber"&gt;82.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;889&lt;/div&gt; &lt;div class="G"&gt;&lt;span class="bold"&gt;Vibhūtarūpasaññissa,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;sabbakāyappahāyino;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ajjhattañca bahiddhā ca,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;natthi kiñcīti passato;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ñāṇaṃ sakkānupucchāmi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;kathaṃ neyyo tathāvidho.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_890"&gt; &lt;div class="p"&gt;&lt;span class="pN"&gt;890&lt;/span&gt;&lt;span class="bold"&gt;Vibhūtarūpasaññissā&lt;/span&gt;ti katamā rūpasaññā? Rūpāvacarasamāpattiṃ samāpannassa vā upapannassa vā diṭṭhadhammasukhavihārissa vā saññā sañjānanā sañjānitattaṃ—  ayaṃ rūpasaññā. &lt;span class="bold"&gt;Vibhūtarūpasaññissā&lt;/span&gt;ti catasso arūpasamāpattiyo paṭiladdhassa rūpasaññā vibhūtā honti vigatā atikkantā samatikkantā vītivattāti—  vibhūtarūpasaññissa. &lt;/div&gt;&lt;/div&gt;&lt;div class="q" id="p_25Cn_891"&gt; &lt;div class="p"&gt;&lt;span class="pN"&gt;891&lt;/span&gt;&lt;span class="bold"&gt;Sabbakāyappahāyino&lt;/span&gt;ti sabbo tassa paṭisandhiko rūpakāyo pahīno, tadaṅgasamatikkamā vikkhambhanappahānena pahīno tassa rūpakāyoti—  sabbakāyappahāyino. &lt;/div&gt;&lt;/div&gt;&lt;div class="q" id="p_25Cn_892"&gt; &lt;div class="p"&gt;&lt;span class="pN"&gt;892&lt;/span&gt;&lt;span class="bold"&gt;Ajjhattañca bahiddhā ca, natthi kiñcīti passato&lt;/span&gt;ti. &lt;span class="bold"&gt;Natthi kiñcī&lt;/span&gt;ti ākiñcaññāyatanasamāpatti. Kiṃkāraṇā? Natthi kiñcīti ākiñcaññāyatanasamāpatti. Yaṃ viññāṇañcāyatanasamāpattiṃ sato samāpajjitvā tato vuṭṭhahitvā taññeva viññāṇaṃ abhāveti, vibhāveti, antaradhāpeti, “natthi kiñcī”ti passati—  taṃkāraṇā natthi kiñcīti ākiñcaññāyatanasamāpattīti—  ajjhattañca bahiddhā ca natthi kiñcīti passato. &lt;/div&gt;&lt;/div&gt;&lt;div class="q" id="p_25Cn_893"&gt; &lt;div class="p"&gt;&lt;span class="pN"&gt;893&lt;/span&gt;&lt;span class="bold"&gt;Ñāṇaṃ sakkānupucchāmī&lt;/span&gt;ti. &lt;span class="bold"&gt;Sakkā&lt;/span&gt;ti—  sakko. Bhagavā sakyakulā pabbajitotipi sakko…pe…  pahīnabhayabheravo vigatalomahaṃsotipi sakko. &lt;span class="bold"&gt;Ñāṇaṃ sakkānupucchāmī&lt;/span&gt;ti tassa ñāṇaṃ pucchāmi, paññaṃ pucchāmi, sambuddhaṃ pucchāmi. “Kīdisaṃ kiṃsaṇṭhitaṃ kiṃpakāraṃ kiṃpaṭibhāgaṃ ñāṇaṃ icchitabban”ti—  ñāṇaṃ sakkānupucchāmi. &lt;/div&gt;&lt;/div&gt;&lt;div class="q" id="p_25Cn_894"&gt; &lt;div class="p"&gt;&lt;span class="pN"&gt;894&lt;/span&gt;&lt;span class="bold"&gt;Kathaṃ neyyo tathāvidho&lt;/span&gt;ti kathaṃ so netabbo vinetabbo anunetabbo paññāpetabbo nijjhāpetabbo pekkhetabbo pasādetabbo? Kathaṃ tena uttari ñāṇaṃ uppādetabbaṃ? &lt;span class="bold"&gt;Tathāvidho&lt;/span&gt;ti tathāvidho tādiso tassaṇṭhito tappakāro tappaṭibhāgo yo so ākiñcaññāyatanasamāpattilābhīti—  kathaṃ neyyo tathāvidho. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_895"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;895&lt;/div&gt; &lt;div class="G"&gt;“Vibhūtarūpasaññissa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sabbakāyappahāyino;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ajjhattañca bahiddhā ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;natthi kiñcīti passato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ñāṇaṃ sakkānupucchāmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kathaṃ neyyo tathāvidho”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_896"&gt; &lt;div class="divNumber"&gt;83.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;896&lt;/div&gt; &lt;div class="G"&gt;&lt;span class="bold"&gt;Viññāṇaṭṭhitiyo sabbā, &lt;span class="gathaQuote"&gt;(posālāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Abhijānaṃ tathāgato;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tiṭṭhantamenaṃ jānāti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Dhimuttaṃ tapparāyaṇaṃ.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_897"&gt; &lt;div class="p"&gt;&lt;span class="pN"&gt;897&lt;/span&gt;&lt;span class="bold"&gt;Viññāṇaṭṭhitiyo sabbā&lt;/span&gt;ti bhagavā abhisaṅkhāravasena catasso viññāṇaṭṭhitiyo jānāti, paṭisandhivasena satta viññāṇaṭṭhitiyo jānāti. Kathaṃ bhagavā abhisaṅkhāravasena catasso viññāṇaṭṭhitiyo jānāti? Vuttañhetaṃ bhagavatā—  “rūpupayaṃ vā, bhikkhave, viññāṇaṃ tiṭṭhamānaṃ tiṭṭheyya, rūpārammaṇaṃ rūpappatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjeyya. Vedanupayaṃ vā, bhikkhave…pe…  saññupayaṃ vā, bhikkhave…pe…  saṅkhārupayaṃ vā, bhikkhave, viññāṇaṃ tiṭṭhamānaṃ tiṭṭheyya, saṅkhārārammaṇaṃ saṅkhārappatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjeyyā”ti. Evaṃ bhagavā abhisaṅkhāravasena catasso viññāṇaṭṭhitiyo jānāti. &lt;/div&gt;&lt;/div&gt;&lt;div class="q" id="p_25Cn_898"&gt; &lt;div class="p"&gt;&lt;span class="pN"&gt;898&lt;/span&gt;Kathaṃ bhagavā paṭisandhivasena satta viññāṇaṭṭhitiyo jānāti? Vuttañhetaṃ bhagavatā—  “santi, bhikkhave, sattā nānattakāyā nānattasaññino—  seyyathāpi manussā ekacce ca devā ekacce ca vinipātikā. Ayaṃ paṭhamā viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_899"&gt; &lt;div class="p"&gt;&lt;span class="pN"&gt;899&lt;/span&gt;Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā. Ayaṃ dutiyā viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_900"&gt; &lt;div class="p"&gt;&lt;span class="pN"&gt;900&lt;/span&gt;Santi, bhikkhave, sattā ekattakāyā nānattasaññino, seyyathāpi devā ābhassarā. Ayaṃ tatiyā viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_901"&gt; &lt;div class="p"&gt;&lt;span class="pN"&gt;901&lt;/span&gt;Santi, bhikkhave, sattā ekattakāyā ekattasaññino, seyyathāpi devā subhakiṇhā. Ayaṃ catutthī viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_902"&gt; &lt;div class="p"&gt;&lt;span class="pN"&gt;902&lt;/span&gt;Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā, ananto ākāsoti ākāsānañcāyatanūpagā. Ayaṃ pañcamī viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_903"&gt; &lt;div class="p"&gt;&lt;span class="pN"&gt;903&lt;/span&gt;Santi, bhikkhave, sattā sabbaso ākāsānañcāyatanaṃ samatikkamma, anantaṃ viññāṇanti viññāṇañcāyatanūpagā. Ayaṃ chaṭṭhī viññāṇaṭṭhiti. &lt;/div&gt;&lt;/div&gt;&lt;div class="q" id="p_25Cn_904"&gt; &lt;div class="p"&gt;&lt;span class="pN"&gt;904&lt;/span&gt;Santi, bhikkhave, sattā sabbaso viññāṇañcāyatanaṃ samatikkamma, natthi kiñcīti ākiñcaññāyatanūpagā. Ayaṃ sattamī viññāṇaṭṭhiti”. Evaṃ bhagavā paṭisandhivasena satta viññāṇaṭṭhitiyo jānātīti—  viññāṇaṭṭhitiyo sabbā. &lt;/div&gt;&lt;/div&gt;&lt;div class="q" id="p_25Cn_905"&gt; &lt;div class="p"&gt;&lt;span class="pN"&gt;905&lt;/span&gt;&lt;span class="bold"&gt;Posālāti bhagavā&lt;/span&gt;ti. &lt;span class="bold"&gt;Posālā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  posālāti bhagavā. &lt;/div&gt;&lt;/div&gt;&lt;div class="q" id="p_25Cn_906"&gt; &lt;div class="p"&gt;&lt;span class="pN"&gt;906&lt;/span&gt;&lt;span class="bold"&gt;Abhijānaṃ tathāgato&lt;/span&gt;ti. &lt;span class="bold"&gt;Abhijānan&lt;/span&gt;ti abhijānanto vijānanto paṭivijānanto paṭivijjhanto tathāgato. Vuttañhetaṃ bhagavatā—  “atītañcepi kho, cunda, hoti abhūtaṃ atacchaṃ anatthasañhitaṃ, na taṃ tathāgato byākaroti. Atītañcepi, cunda, hoti bhūtaṃ tacchaṃ anatthasañhitaṃ, tampi tathāgato na byākaroti. Atītañcepi kho, cunda, hoti bhūtaṃ tacchaṃ atthasañhitaṃ, tatra kālaññū tathāgato hoti tasseva pañhassa veyyākaraṇāya. Anāgatañcepi, cunda, hoti…pe…  paccuppannañcepi, cunda, hoti abhūtaṃ atacchaṃ anatthasañhitaṃ, na taṃ tathāgato byākaroti. Paccuppannañcepi, cunda, hoti bhūtaṃ tacchaṃ anatthasañhitaṃ, tampi tathāgato na byākaroti. Paccuppannañcepi, cunda, hoti bhūtaṃ tacchaṃ atthasañhitaṃ, tatra kālaññū tathāgato hoti tassa pañhassa veyyākaraṇāya. Iti kho, cunda, atītānāgatapaccuppannesu dhammesu tathāgato kālavādī bhūtavādī atthavādī dhammavādī vinayavādī. Tasmā tathāgatoti vuccati. &lt;/div&gt;&lt;/div&gt;&lt;div class="q" id="p_25Cn_907"&gt; &lt;div class="p"&gt;&lt;span class="pN"&gt;907&lt;/span&gt;Yaṃ kho, cunda, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, sabbaṃ taṃ tathāgatena abhisambuddhaṃ. Tasmā tathāgatoti vuccati. Yañca, cunda, rattiṃ tathāgato anuttaraṃ sammāsambodhiṃ abhisambujjhati, yañca rattiṃ anupādisesāya nibbānadhātuyā parinibbāyati, yaṃ etasmiṃ antare bhāsati lapati niddisati sabbaṃ taṃ tatheva hoti no aññathā. Tasmā tathāgatoti vuccati. Yathāvādī, cunda, tathāgato tathākārī; yathākārī tathāvādī. Iti yathāvādī tathākārī, yathākārī tathāvādī. Tasmā tathāgatoti vuccati. Sadevake, cunda, loke samārake sabrahmake sassamaṇabrāhmaṇiyā pajāya sadevamanussāya tathāgato abhibhū anabhibhūto aññadatthudaso vasavattī. Tasmā tathāgatoti vuccatī”ti—  abhijānaṃ tathāgato. &lt;/div&gt;&lt;/div&gt;&lt;div class="q" id="p_25Cn_908"&gt; &lt;div class="p"&gt;&lt;span class="pN"&gt;908&lt;/span&gt;&lt;span class="bold"&gt;Tiṭṭhantamenaṃ jānātī&lt;/span&gt;ti bhagavā idhatthaññeva jānāti kammābhisaṅkhāravasena—  “ayaṃ puggalo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjissatī”ti. Bhagavā idhatthaññeva jānāti kammābhisaṅkhāravasena—  “ayaṃ puggalo kāyassa bhedā paraṃ maraṇā tiracchānayoniṃ upapajjissatī”ti. Bhagavā idhatthaññeva jānāti kammābhisaṅkhāravasena—  “ayaṃ puggalo kāyassa bhedā paraṃ maraṇā pettivisayaṃ upapajjissatī”ti. Bhagavā idhatthaññeva jānāti kammābhisaṅkhāravasena—  “ayaṃ puggalo kāyassa bhedā paraṃ maraṇā manussesu uppajjissatī”ti. Bhagavā idhatthaññeva jānāti kammābhisaṅkhāravasena—  “ayaṃ puggalo suppaṭipanno kāyassa bhedā paraṃ maraṇā sugatiṃ saggaṃ lokaṃ upapajjissatī”ti. &lt;/div&gt;&lt;/div&gt;&lt;div class="q" id="p_25Cn_909"&gt; &lt;div class="p"&gt;&lt;span class="pN"&gt;909&lt;/span&gt;Vuttañhetaṃ bhagavatā—  “idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno, tathā ca iriyati, tañca maggaṃ samārūḷho, yathā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjissatī’ti. &lt;/div&gt;&lt;/div&gt;&lt;div class="q" id="p_25Cn_910"&gt; &lt;div class="p"&gt;&lt;span class="pN"&gt;910&lt;/span&gt;Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno tathā ca iriyati tañca maggaṃ samārūḷho, yathā kāyassa bhedā paraṃ maraṇā tiracchānayoniṃ upapajjissatī’ti. &lt;/div&gt;&lt;/div&gt;&lt;div class="q" id="p_25Cn_911"&gt; &lt;div class="p"&gt;&lt;span class="pN"&gt;911&lt;/span&gt;Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno tathā ca iriyati tañca maggaṃ samārūḷho, yathā kāyassa bhedā paraṃ maraṇā pettivisayaṃ upapajjissatī’ti. &lt;/div&gt;&lt;/div&gt;&lt;div class="q" id="p_25Cn_912"&gt; &lt;div class="p"&gt;&lt;span class="pN"&gt;912&lt;/span&gt;Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno tathā ca iriyati tañca maggaṃ samārūḷho, yathā kāyassa bhedā paraṃ maraṇā manussesu uppajjissatī’ti. &lt;/div&gt;&lt;/div&gt;&lt;div class="q" id="p_25Cn_913"&gt; &lt;div class="p"&gt;&lt;span class="pN"&gt;913&lt;/span&gt;Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno tathā ca iriyati tañca maggaṃ samārūḷho, yathā kāyassa bhedā paraṃ maraṇā sugatiṃ saggaṃ lokaṃ upapajjissatī’ti. &lt;/div&gt;&lt;/div&gt;&lt;div class="q" id="p_25Cn_914"&gt; &lt;div class="p"&gt;&lt;span class="pN"&gt;914&lt;/span&gt;Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi—  ‘tathāyaṃ puggalo paṭipanno tathā ca iriyati tañca maggaṃ samārūḷho, yathā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī’”ti—  tiṭṭhantamenaṃ jānāti. &lt;/div&gt;&lt;/div&gt;&lt;div class="q" id="p_25Cn_915"&gt; &lt;div class="p"&gt;&lt;span class="pN"&gt;915&lt;/span&gt;&lt;span class="bold"&gt;Dhimuttaṃ tapparāyaṇan&lt;/span&gt;ti. &lt;span class="bold"&gt;Dhimuttan&lt;/span&gt;ti ākiñcaññāyatanaṃ. Dhimuttanti vimokkhena dhimuttaṃ tatrādhimuttaṃ tadadhimuttaṃ tadādhipateyyaṃ. Atha vā bhagavā jānāti—  “ayaṃ puggalo rūpādhimutto saddādhimutto gandhādhimutto rasādhimutto phoṭṭhabbādhimutto kulādhimutto gaṇādhimutto āvāsādhimutto lābhādhimutto yasādhimutto pasaṃsādhimutto sukhādhimutto cīvarādhimutto piṇḍapātādhimutto senāsanādhimutto gilānapaccayabhesajjaparikkhārādhimutto suttantādhimutto vinayādhimutto abhidhammādhimutto āraññakaṅgādhimutto piṇḍapātikaṅgādhimutto paṃsukūlikaṅgādhimutto tecīvarikaṅgādhimutto sapadānacārikaṅgādhimutto khalupacchābhattikaṅgādhimutto nesajjikaṅgādhimutto yathāsanthatikaṅgādhimutto paṭhamajjhānādhimutto dutiyajjhānādhimutto tatiyajjhānādhimutto catutthajjhānādhimutto ākāsānañcāyatanasamāpattādhimutto viññāṇañcāyatanasamāpattādhimutto ākiñcaññāyatanasamāpattādhimutto nevasaññānāsaññāyatanasamāpattādhimutto”ti dhimuttaṃ. &lt;/div&gt;&lt;/div&gt;&lt;div class="q" id="p_25Cn_916"&gt; &lt;div class="p"&gt;&lt;span class="pN"&gt;916&lt;/span&gt;&lt;span class="bold"&gt;Tapparāyaṇan&lt;/span&gt;ti ākiñcaññāyatanamayaṃ tapparāyaṇaṃ kammaparāyaṇaṃ vipākaparāyaṇaṃ kammagarukaṃ paṭisandhigarukaṃ. Atha vā bhagavā jānāti—  “ayaṃ puggalo rūpaparāyaṇo…pe…  nevasaññānāsaññāyatanasamāpattiparāyaṇo”ti—  dhimuttaṃ tapparāyaṇaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_917"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;917&lt;/div&gt; &lt;div class="G"&gt;“Viññāṇaṭṭhitiyo sabbā, &lt;span class="gathaQuote"&gt;(posālāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Abhijānaṃ tathāgato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tiṭṭhantamenaṃ jānāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhimuttaṃ tapparāyaṇan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_918"&gt; &lt;div class="divNumber"&gt;84.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;918&lt;/div&gt; &lt;div class="G"&gt;&lt;span class="bold"&gt;Ākiñcaññasambhavaṃ ñatvā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Nandisaṃyojanaṃ iti;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evametaṃ abhiññāya,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tato tattha vipassati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Etaṃ ñāṇaṃ tathaṃ tassa,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Brāhmaṇassa vusīmato.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_919"&gt; &lt;div class="p"&gt;&lt;span class="pN"&gt;919&lt;/span&gt;&lt;span class="bold"&gt;Ākiñcaññasambhavaṃ ñatvā&lt;/span&gt;ti ākiñcaññasambhavoti vuccati ākiñcaññāyatanasaṃvattaniko kammābhisaṅkhāro. Ākiñcaññāyatanasaṃvattanikaṃ kammābhisaṅkhāraṃ ākiñcaññasambhavoti ñatvā, laggananti ñatvā, bandhananti ñatvā, palibodhoti ñatvā jānitvā tulayitvā tīrayitvā vibhāvayitvā vibhūtaṃ katvāti—  ākiñcaññasambhavaṃ ñatvā. &lt;/div&gt;&lt;/div&gt;&lt;div class="q" id="p_25Cn_920"&gt; &lt;div class="p"&gt;&lt;span class="pN"&gt;920&lt;/span&gt;&lt;span class="bold"&gt;Nandisaṃyojanaṃ itī&lt;/span&gt;ti &lt;span class="bold"&gt;nandisaṃyojanaṃ&lt;/span&gt; vuccati arūparāgo. Arūparāgena taṃ kammaṃ laggaṃ laggitaṃ palibuddhaṃ arūparāgaṃ nandisaṃyojananti ñatvā, laggananti ñatvā, bandhananti ñatvā, palibodhoti ñatvā jānitvā tulayitvā tīrayitvā vibhāvayitvā vibhūtaṃ katvā. &lt;span class="bold"&gt;Itī&lt;/span&gt;ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ itīti—  nandisaṃyojanaṃ iti. &lt;/div&gt;&lt;/div&gt;&lt;div class="q" id="p_25Cn_921"&gt; &lt;div class="p"&gt;&lt;span class="pN"&gt;921&lt;/span&gt;&lt;span class="bold"&gt;Evametaṃ abhiññāyā&lt;/span&gt;ti evaṃ etaṃ abhiññāya jānitvā tulayitvā tīrayitvā vibhāvayitvā vibhūtaṃ katvāti—  evametaṃ abhiññāya. &lt;/div&gt;&lt;/div&gt;&lt;div class="q" id="p_25Cn_922"&gt; &lt;div class="p"&gt;&lt;span class="pN"&gt;922&lt;/span&gt;&lt;span class="bold"&gt;Tato tattha vipassatī&lt;/span&gt;ti. &lt;span class="bold"&gt;Tatthā&lt;/span&gt;ti ākiñcaññāyatanaṃ samāpajjitvā tato vuṭṭhahitvā tattha jāte cittacetasike dhamme aniccato vipassati, dukkhato vipassati, rogato…pe…  nissaraṇato vipassati dakkhati oloketi nijjhāyati upaparikkhatīti—  tato tattha vipassati. &lt;/div&gt;&lt;/div&gt;&lt;div class="q" id="p_25Cn_923"&gt; &lt;div class="p"&gt;&lt;span class="pN"&gt;923&lt;/span&gt;&lt;span class="bold"&gt;Etaṃ ñāṇaṃ tathaṃ tassā&lt;/span&gt;ti etaṃ ñāṇaṃ tacchaṃ bhūtaṃ yāthāvaṃ aviparītaṃ tassāti—  etaṃ ñāṇaṃ tathaṃ tassa. &lt;/div&gt;&lt;/div&gt;&lt;div class="q" id="p_25Cn_924"&gt; &lt;div class="p"&gt;&lt;span class="pN"&gt;924&lt;/span&gt;&lt;span class="bold"&gt;Brāhmaṇassa vusīmato&lt;/span&gt;ti. &lt;span class="bold"&gt;Brāhmaṇo&lt;/span&gt;ti sattannaṃ dhammānaṃ bāhitattā brāhmaṇo…pe…  asito tādi pavuccate sa brahmāti. &lt;span class="bold"&gt;Brāhmaṇassa vusīmato&lt;/span&gt;ti puthujjanakalyāṇaṃ upādāya satta sekkhā appattassa pattiyā anadhigatassa adhigamāya asacchikatassa sacchikiriyāya vasanti saṃvasanti āvasanti parivasanti; arahā vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, so vutthavāso ciṇṇacaraṇo…pe…  jātimaraṇasaṃsāro; natthi tassa punabbhavoti—  brāhmaṇassa vusīmato. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_925"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;925&lt;/div&gt; &lt;div class="G"&gt;“Ākiñcaññasambhavaṃ ñatvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nandisaṃyojanaṃ iti;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evametaṃ abhiññāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tato tattha vipassati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ ñāṇaṃ tathaṃ tassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;brāhmaṇassa vusīmato”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_926"&gt; &lt;div class="p"&gt;&lt;span class="pN"&gt;926&lt;/span&gt;Saha gāthāpariyosānā…pe…  satthā me, bhante bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_927"&gt;&lt;span class="pN"&gt;927&lt;/span&gt;Posālamāṇavapucchāniddeso cuddasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269469" title="Go to previous page"&gt;&amp;lt;&amp;lt; 2.1.13 Udayamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269471" title="Go to next page"&gt;2.1.15 Mogharājamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
