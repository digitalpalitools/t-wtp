<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y7"&gt;34Y7 Anusayayamakapāḷi&lt;/a&gt; » &lt;a href="/tipitaka/34Y7/2"&gt;2 Mahāvāra&lt;/a&gt; » &lt;a href="/tipitaka/34Y7/2/2.1"&gt;2.1 Anusayavāra&lt;/a&gt;&lt;/div&gt;&lt;div class="i"&gt;2.1.1 Anulomapuggala&lt;/div&gt;&lt;div class=h&gt;Mahāvāra&lt;/div&gt;&lt;div class=h&gt;Anusayavāra&lt;/div&gt;&lt;div class=h&gt;Anulomapuggala&lt;/div&gt;&lt;div class="q" id="p_34Y7_11"&gt; &lt;div class="divNumber"&gt;3.&lt;/div&gt; &lt;div class="p"&gt;&lt;span class="pN"&gt;11&lt;/span&gt;»  Yassa kāmarāgānusayo anuseti tassa paṭighānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_12"&gt; &lt;div class="p"&gt;&lt;span class="pN"&gt;12&lt;/span&gt;«  Yassa vā pana paṭighānusayo anuseti tassa kāmarāgānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_13"&gt; &lt;div class="p"&gt;&lt;span class="pN"&gt;13&lt;/span&gt;»  Yassa kāmarāgānusayo anuseti tassa mānānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_14"&gt; &lt;div class="p"&gt;&lt;span class="pN"&gt;14&lt;/span&gt;«  Yassa vā pana mānānusayo anuseti tassa kāmarāgānusayo anusetīti? &lt;/div&gt;&lt;/div&gt;&lt;div class="q" id="p_34Y7_15"&gt; &lt;div class="p"&gt;&lt;span class="pN"&gt;15&lt;/span&gt;Anāgāmissa mānānusayo anuseti, no ca tassa kāmarāgānusayo anuseti. Tiṇṇaṃ puggalānaṃ mānānusayo ca anuseti kāmarāgānusayo ca anuseti. &lt;/div&gt;&lt;/div&gt;&lt;div class="q" id="p_34Y7_16"&gt; &lt;div class="p"&gt;&lt;span class="pN"&gt;16&lt;/span&gt;»  Yassa kāmarāgānusayo anuseti tassa diṭṭhānusayo anusetīti? &lt;/div&gt;&lt;/div&gt;&lt;div class="q" id="p_34Y7_17"&gt; &lt;div class="p"&gt;&lt;span class="pN"&gt;17&lt;/span&gt;Dvinnaṃ puggalānaṃ kāmarāgānusayo anuseti, no ca tesaṃ diṭṭhānusayo anuseti. Puthujjanassa kāmarāgānusayo ca anuseti diṭṭhānusayo ca anuseti. &lt;/div&gt;&lt;/div&gt;&lt;div class="q" id="p_34Y7_18"&gt; &lt;div class="p"&gt;&lt;span class="pN"&gt;18&lt;/span&gt;«  Yassa vā pana diṭṭhānusayo anuseti tassa kāmarāgānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_19"&gt; &lt;div class="p"&gt;&lt;span class="pN"&gt;19&lt;/span&gt;»  Yassa kāmarāgānusayo anuseti tassa vicikicchānusayo anusetīti? &lt;/div&gt;&lt;/div&gt;&lt;div class="q" id="p_34Y7_20"&gt; &lt;div class="p"&gt;&lt;span class="pN"&gt;20&lt;/span&gt;Dvinnaṃ puggalānaṃ kāmarāgānusayo anuseti, no ca tesaṃ vicikicchānusayo anuseti. Puthujjanassa kāmarāgānusayo ca anuseti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_21"&gt; &lt;div class="p"&gt;&lt;span class="pN"&gt;21&lt;/span&gt;«  Yassa vā pana vicikicchānusayo anuseti tassa kāmarāgānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_22"&gt; &lt;div class="p"&gt;&lt;span class="pN"&gt;22&lt;/span&gt;»  Yassa kāmarāgānusayo anuseti tassa bhavarāgānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_23"&gt; &lt;div class="p"&gt;&lt;span class="pN"&gt;23&lt;/span&gt;«  Yassa vā pana bhavarāgānusayo anuseti tassa kāmarāgānusayo anusetīti? &lt;/div&gt;&lt;/div&gt;&lt;div class="q" id="p_34Y7_24"&gt; &lt;div class="p"&gt;&lt;span class="pN"&gt;24&lt;/span&gt;Anāgāmissa bhavarāgānusayo anuseti, no ca tassa kāmarāgānusayo anuseti. Tiṇṇaṃ puggalānaṃ bhavarāgānusayo ca anuseti kāmarāgānusayo ca anuseti. &lt;/div&gt;&lt;/div&gt;&lt;div class="q" id="p_34Y7_25"&gt; &lt;div class="p"&gt;&lt;span class="pN"&gt;25&lt;/span&gt;»  Yassa kāmarāgānusayo anuseti tassa avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_26"&gt; &lt;div class="p"&gt;&lt;span class="pN"&gt;26&lt;/span&gt;«  Yassa vā pana avijjānusayo anuseti tassa kāmarāgānusayo anusetīti? &lt;/div&gt;&lt;/div&gt;&lt;div class="q" id="p_34Y7_27"&gt; &lt;div class="p"&gt;&lt;span class="pN"&gt;27&lt;/span&gt;Anāgāmissa avijjānusayo anuseti, no ca tassa kāmarāgānusayo anuseti. Tiṇṇaṃ puggalānaṃ avijjānusayo ca anuseti kāmarāgānusayo ca anuseti. &lt;/div&gt;&lt;/div&gt;&lt;div class="q" id="p_34Y7_28"&gt; &lt;div class="divNumber"&gt;4.&lt;/div&gt; &lt;div class="p"&gt;&lt;span class="pN"&gt;28&lt;/span&gt;»  Yassa paṭighānusayo anuseti tassa mānānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_29"&gt; &lt;div class="p"&gt;&lt;span class="pN"&gt;29&lt;/span&gt;«  Yassa vā pana mānānusayo anuseti tassa paṭighānusayo anusetīti? &lt;/div&gt;&lt;/div&gt;&lt;div class="q" id="p_34Y7_30"&gt; &lt;div class="p"&gt;&lt;span class="pN"&gt;30&lt;/span&gt;Anāgāmissa mānānusayo anuseti, no ca tassa paṭighānusayo anuseti. Tiṇṇaṃ puggalānaṃ mānānusayo ca anuseti paṭighānusayo ca anuseti. &lt;/div&gt;&lt;/div&gt;&lt;div class="q" id="p_34Y7_31"&gt; &lt;div class="p"&gt;&lt;span class="pN"&gt;31&lt;/span&gt;»  Yassa paṭighānusayo anuseti tassa diṭṭhānusayo…pe…  vicikicchānusayo anusetīti? Dvinnaṃ puggalānaṃ paṭighānusayo anuseti, no ca tesaṃ vicikicchānusayo anuseti. Puthujjanassa paṭighānusayo ca anuseti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_32"&gt; &lt;div class="p"&gt;&lt;span class="pN"&gt;32&lt;/span&gt;«  Yassa vā pana vicikicchānusayo anuseti tassa paṭighānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_33"&gt; &lt;div class="p"&gt;&lt;span class="pN"&gt;33&lt;/span&gt;»  Yassa paṭighānusayo anuseti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_34"&gt; &lt;div class="p"&gt;&lt;span class="pN"&gt;34&lt;/span&gt;«  Yassa vā pana avijjānusayo anuseti tassa paṭighānusayo anusetīti? &lt;/div&gt;&lt;/div&gt;&lt;div class="q" id="p_34Y7_35"&gt; &lt;div class="p"&gt;&lt;span class="pN"&gt;35&lt;/span&gt;Anāgāmissa avijjānusayo anuseti, no ca tassa paṭighānusayo anuseti. Tiṇṇaṃ puggalānaṃ avijjānusayo ca anuseti paṭighānusayo ca anuseti. &lt;/div&gt;&lt;/div&gt;&lt;div class="q" id="p_34Y7_36"&gt; &lt;div class="divNumber"&gt;5.&lt;/div&gt; &lt;div class="p"&gt;&lt;span class="pN"&gt;36&lt;/span&gt;»  Yassa mānānusayo anuseti tassa diṭṭhānusayo…pe…  vicikicchānusayo anusetīti? &lt;/div&gt;&lt;/div&gt;&lt;div class="q" id="p_34Y7_37"&gt; &lt;div class="p"&gt;&lt;span class="pN"&gt;37&lt;/span&gt;Tiṇṇaṃ puggalānaṃ mānānusayo anuseti, no ca tesaṃ vicikicchānusayo anuseti. Puthujjanassa mānānusayo ca anuseti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_38"&gt; &lt;div class="p"&gt;&lt;span class="pN"&gt;38&lt;/span&gt;«  Yassa vā pana vicikicchānusayo anuseti tassa mānānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_39"&gt; &lt;div class="p"&gt;&lt;span class="pN"&gt;39&lt;/span&gt;»  Yassa mānānusayo anuseti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_40"&gt; &lt;div class="p"&gt;&lt;span class="pN"&gt;40&lt;/span&gt;«  Yassa vā pana avijjānusayo anuseti tassa mānānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_41"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;41&lt;/span&gt;»  Yassa diṭṭhānusayo anuseti tassa vicikicchānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_42"&gt; &lt;div class="p"&gt;&lt;span class="pN"&gt;42&lt;/span&gt;«  Yassa vā pana vicikicchānusayo anuseti tassa diṭṭhānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_43"&gt; &lt;div class="p"&gt;&lt;span class="pN"&gt;43&lt;/span&gt;»  Yassa diṭṭhānusayo anuseti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_44"&gt; &lt;div class="p"&gt;&lt;span class="pN"&gt;44&lt;/span&gt;«  Yassa vā pana avijjānusayo anuseti tassa diṭṭhānusayo anusetīti? &lt;/div&gt;&lt;/div&gt;&lt;div class="q" id="p_34Y7_45"&gt; &lt;div class="p"&gt;&lt;span class="pN"&gt;45&lt;/span&gt;Tiṇṇaṃ puggalānaṃ avijjānusayo anuseti, no ca tesaṃ diṭṭhānusayo anuseti. Puthujjanassa avijjānusayo ca anuseti diṭṭhānusayo ca anuseti. &lt;/div&gt;&lt;/div&gt;&lt;div class="q" id="p_34Y7_46"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;46&lt;/span&gt;»  Yassa vicikicchānusayo anuseti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_47"&gt; &lt;div class="p"&gt;&lt;span class="pN"&gt;47&lt;/span&gt;«  Yassa vā pana avijjānusayo anuseti tassa vicikicchānusayo anusetīti? &lt;/div&gt;&lt;/div&gt;&lt;div class="q" id="p_34Y7_48"&gt; &lt;div class="p"&gt;&lt;span class="pN"&gt;48&lt;/span&gt;Tiṇṇaṃ puggalānaṃ avijjānusayo anuseti, no ca tesaṃ vicikicchānusayo anuseti. Puthujjanassa avijjānusayo ca anuseti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_49"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;49&lt;/span&gt;»  Yassa bhavarāgānusayo anuseti tassa avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_50"&gt; &lt;div class="p"&gt;&lt;span class="pN"&gt;50&lt;/span&gt;«  Yassa vā pana avijjānusayo anuseti tassa bhavarāgānusayo anusetīti? Āmantā. (Ekamūlakaṃ.) &lt;/div&gt;&lt;/div&gt;&lt;div class="q" id="p_34Y7_51"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;51&lt;/span&gt;»  Yassa kāmarāgānusayo ca paṭighānusayo ca anusenti tassa mānānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_52"&gt; &lt;div class="p"&gt;&lt;span class="pN"&gt;52&lt;/span&gt;«  Yassa vā pana mānānusayo anuseti tassa kāmarāgānusayo ca paṭighānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_53"&gt; &lt;div class="p"&gt;&lt;span class="pN"&gt;53&lt;/span&gt;Anāgāmissa mānānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ mānānusayo ca anuseti kāmarāgānusayo ca paṭighānusayo ca anusenti. &lt;/div&gt;&lt;/div&gt;&lt;div class="q" id="p_34Y7_54"&gt; &lt;div class="p"&gt;&lt;span class="pN"&gt;54&lt;/span&gt;»  Yassa kāmarāgānusayo ca paṭighānusayo ca anusenti tassa diṭṭhānusayo…pe…  vicikicchānusayo anusetīti? &lt;/div&gt;&lt;/div&gt;&lt;div class="q" id="p_34Y7_55"&gt; &lt;div class="p"&gt;&lt;span class="pN"&gt;55&lt;/span&gt;Dvinnaṃ puggalānaṃ kāmarāgānusayo ca paṭighānusayo ca anusenti, no ca tesaṃ vicikicchānusayo anuseti. Puthujjanassa kāmarāgānusayo ca paṭighānusayo ca anusenti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_56"&gt; &lt;div class="p"&gt;&lt;span class="pN"&gt;56&lt;/span&gt;«  Yassa vā pana vicikicchānusayo anuseti tassa kāmarāgānusayo ca paṭighānusayo ca anusentīti? Āmantā. &lt;/div&gt;&lt;/div&gt;&lt;div class="q" id="p_34Y7_57"&gt; &lt;div class="p"&gt;&lt;span class="pN"&gt;57&lt;/span&gt;»  Yassa kāmarāgānusayo ca paṭighānusayo ca anusenti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_58"&gt; &lt;div class="p"&gt;&lt;span class="pN"&gt;58&lt;/span&gt;«  Yassa vā pana avijjānusayo anuseti tassa kāmarāgānusayo ca paṭighānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_59"&gt; &lt;div class="p"&gt;&lt;span class="pN"&gt;59&lt;/span&gt;Anāgāmissa avijjānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ avijjānusayo ca anuseti kāmarāgānusayo ca paṭighānusayo ca anusenti. (Dukamūlakaṃ.) &lt;/div&gt;&lt;/div&gt;&lt;div class="q" id="p_34Y7_60"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;60&lt;/span&gt;»  Yassa kāmarāgānusayo ca paṭighānusayo ca mānānusayo ca anusenti tassa diṭṭhānusayo…pe…  vicikicchānusayo anusetīti? &lt;/div&gt;&lt;/div&gt;&lt;div class="q" id="p_34Y7_61"&gt; &lt;div class="p"&gt;&lt;span class="pN"&gt;61&lt;/span&gt;Dvinnaṃ puggalānaṃ kāmarāgānusayo ca paṭighānusayo ca mānānusayo ca anusenti, no ca tesaṃ vicikicchānusayo anuseti. Puthujjanassa kāmarāgānusayo ca paṭighānusayo ca mānānusayo ca anusenti vicikicchānusayo ca anuseti. &lt;/div&gt;&lt;/div&gt;&lt;div class="q" id="p_34Y7_62"&gt; &lt;div class="p"&gt;&lt;span class="pN"&gt;62&lt;/span&gt;«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca anusentīti? Āmantā. &lt;/div&gt;&lt;/div&gt;&lt;div class="q" id="p_34Y7_63"&gt; &lt;div class="p"&gt;&lt;span class="pN"&gt;63&lt;/span&gt;»  Yassa kāmarāgānusayo ca paṭighānusayo ca mānānusayo ca anusenti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_64"&gt; &lt;div class="p"&gt;&lt;span class="pN"&gt;64&lt;/span&gt;«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_65"&gt; &lt;div class="p"&gt;&lt;span class="pN"&gt;65&lt;/span&gt;Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ avijjānusayo ca anuseti kāmarāgānusayo ca paṭighānusayo ca mānānusayo ca anusenti. (Tikamūlakaṃ.) &lt;/div&gt;&lt;/div&gt;&lt;div class="q" id="p_34Y7_66"&gt; &lt;div class="divNumber"&gt;11.&lt;/div&gt; &lt;div class="p"&gt;&lt;span class="pN"&gt;66&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa vicikicchānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_67"&gt; &lt;div class="p"&gt;&lt;span class="pN"&gt;67&lt;/span&gt;«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti? Āmantā. &lt;/div&gt;&lt;/div&gt;&lt;div class="q" id="p_34Y7_68"&gt; &lt;div class="p"&gt;&lt;span class="pN"&gt;68&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_69"&gt; &lt;div class="p"&gt;&lt;span class="pN"&gt;69&lt;/span&gt;«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_70"&gt; &lt;div class="p"&gt;&lt;span class="pN"&gt;70&lt;/span&gt;Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṃ diṭṭhānusayo anuseti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca anusenti. (Catukkamūlakaṃ.) &lt;/div&gt;&lt;/div&gt;&lt;div class="q" id="p_34Y7_71"&gt; &lt;div class="divNumber"&gt;12.&lt;/div&gt; &lt;div class="p"&gt;&lt;span class="pN"&gt;71&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti tassa bhavarāgānusayo…pe…  avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_72"&gt; &lt;div class="p"&gt;&lt;span class="pN"&gt;72&lt;/span&gt;«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_73"&gt; &lt;div class="p"&gt;&lt;span class="pN"&gt;73&lt;/span&gt;Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṃ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti. (Pañcakamūlakaṃ.) &lt;/div&gt;&lt;/div&gt;&lt;div class="q" id="p_34Y7_74"&gt; &lt;div class="divNumber"&gt;13.&lt;/div&gt; &lt;div class="p"&gt;&lt;span class="pN"&gt;74&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti tassa avijjānusayo anusetīti? Āmantā. &lt;/div&gt;&lt;/div&gt;&lt;div class="q" id="p_34Y7_75"&gt; &lt;div class="p"&gt;&lt;span class="pN"&gt;75&lt;/span&gt;«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusentīti? &lt;/div&gt;&lt;/div&gt;&lt;div class="q" id="p_34Y7_76"&gt; &lt;div class="p"&gt;&lt;span class="pN"&gt;76&lt;/span&gt;Anāgāmissa avijjānusayo ca mānānusayo ca bhavarāgānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca bhavarāgānusayo ca anusenti, no ca tesaṃ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti. (Chakkamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258075" title="Go to previous page"&gt;&amp;lt;&amp;lt; 2.1 Anusayavāra&lt;/a&gt;&lt;a href="javascript:void(0)" onclick="upP()" id="upL" name="258075" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258811" title="Go to next page"&gt;2.1.2 Anulomaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
