<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/8"&gt;8 Anuruddhasaṃyutta&lt;/a&gt; » &lt;a href="/tipitaka/14S5/8/8.1"&gt;8.1 Rahogatavagga&lt;/a&gt;&lt;/div&gt;&lt;div class="i"&gt;8.1.4 Paṭhamakaṇḍakīsutta&lt;/div&gt;&lt;div class=h&gt;Anuruddhasaṃyutta&lt;/div&gt;&lt;div class=h&gt;Rahogatavagga&lt;/div&gt;&lt;div class=h&gt;Paṭhamakaṇḍakīsutta&lt;/div&gt;&lt;div class="q" id="p_14S5_1568"&gt; &lt;div class="divNumber"&gt;902.&lt;/div&gt; &lt;div class="p"&gt;&lt;span class="pN"&gt;1568&lt;/span&gt;Ekaṃ samayaṃ āyasmā ca anuruddho āyasmā ca sāriputto āyasmā ca mahāmoggallāno sākete viharanti kaṇḍakīvane. Atha kho āyasmā ca sāriputto āyasmā ca mahāmoggallāno sāyanhasamayaṃ paṭisallānā vuṭṭhitā yenāyasmā anuruddho tenupasaṅkamiṃsu; upasaṅkamitvā āyasmatā anuruddhena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinno kho āyasmā sāriputto āyasmantaṃ anuruddhaṃ etadavoca—  “sekhenāvuso anuruddha, bhikkhunā katame dhammā upasampajja vihātabbā”ti? &lt;/div&gt;&lt;/div&gt;&lt;div class="q" id="p_14S5_1569"&gt; &lt;div class="p"&gt;&lt;span class="pN"&gt;1569&lt;/span&gt;“Sekhenāvuso sāriputta, bhikkhunā cattāro satipaṭṭhānā upasampajja vihātabbā. Katame cattāro? Idhāvuso, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ—  sekhenāvuso sāriputta, bhikkhunā ime cattāro satipaṭṭhānā upasampajja vihātabbā”ti. &lt;/div&gt;&lt;/div&gt;&lt;div class="CENTER" id="p_14S5_1570"&gt;&lt;span class="pN"&gt;1570&lt;/span&gt;Catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274863" title="Go to previous page"&gt;&amp;lt;&amp;lt; 8.1.3 Sutanusutta&lt;/a&gt;&lt;a href="javascript:void(0)" onclick="upP()" id="upL" name="272863" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274865" title="Go to next page"&gt;8.1.5 Dutiyakaṇḍakīsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
