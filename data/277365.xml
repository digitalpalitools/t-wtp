<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/2"&gt;2 Bhikkhunivibhaṅga&lt;/a&gt; » &lt;a href="/tipitaka/5V/2/2.1"&gt;2.1 Paṭhamabhāga&lt;/a&gt; » &lt;a href="/tipitaka/5V/2/2.1/2.1.2"&gt;2.1.2 Katāpattivāra&lt;/a&gt; » &lt;a href="/tipitaka/5V/2/2.1/2.1.2/2.1.2.4"&gt;2.1.2.4 Pācittiyakaṇḍa&lt;/a&gt;&lt;/div&gt;&lt;div class="i"&gt;2.1.2.4.5 Cittāgāravagga&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Paṭhamabhāga&lt;/div&gt;&lt;div class=h&gt;Katāpattivāra&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Cittāgāravagga&lt;/div&gt;&lt;div class="q" id="p_5V_921"&gt; &lt;div class="divNumber"&gt;235.&lt;/div&gt; &lt;div class="p"&gt;&lt;span class="pN"&gt;921&lt;/span&gt;Rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya gacchantī dve āpattiyo āpajjati. Gacchati, āpatti dukkaṭassa; yattha ṭhitā passati, āpatti pācittiyassa. (1) &lt;/div&gt;&lt;/div&gt;&lt;div class="q" id="p_5V_922"&gt; &lt;div class="p"&gt;&lt;span class="pN"&gt;922&lt;/span&gt;Āsandiṃ vā pallaṅkaṃ vā paribhuñjantī dve āpattiyo āpajjati. Paribhuñjati, payoge dukkaṭaṃ; paribhutte, āpatti pācittiyassa. (2) &lt;/div&gt;&lt;/div&gt;&lt;div class="q" id="p_5V_923"&gt; &lt;div class="p"&gt;&lt;span class="pN"&gt;923&lt;/span&gt;Suttaṃ kantantī dve āpattiyo āpajjati. Kantati, payoge dukkaṭaṃ; ujjavujjave, āpatti pācittiyassa. (3) &lt;/div&gt;&lt;/div&gt;&lt;div class="q" id="p_5V_924"&gt; &lt;div class="p"&gt;&lt;span class="pN"&gt;924&lt;/span&gt;Gihiveyyāvaccaṃ karontī dve āpattiyo āpajjati. Karoti, payoge dukkaṭaṃ; kate, āpatti pācittiyassa. (4) &lt;/div&gt;&lt;/div&gt;&lt;div class="q" id="p_5V_925"&gt; &lt;div class="p"&gt;&lt;span class="pN"&gt;925&lt;/span&gt;Bhikkhuniyā—  “ehāyye, imaṃ adhikaraṇaṃ vūpasamehī”ti vuccamānā—  “sādhū”ti paṭissuṇitvā neva vūpasamentī na vūpasamāya ussukkaṃ karontī ekaṃ āpattiṃ āpajjati. Pācittiyaṃ. (5) &lt;/div&gt;&lt;/div&gt;&lt;div class="q" id="p_5V_926"&gt; &lt;div class="p"&gt;&lt;span class="pN"&gt;926&lt;/span&gt;Agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dentī dve āpattiyo āpajjati. Deti, payoge dukkaṭaṃ; dinne, āpatti pācittiyassa. (6) &lt;/div&gt;&lt;/div&gt;&lt;div class="q" id="p_5V_927"&gt; &lt;div class="p"&gt;&lt;span class="pN"&gt;927&lt;/span&gt;Āvasathacīvaraṃ anissajjitvā paribhuñjantī dve āpattiyo āpajjati. Paribhuñjati, payoge dukkaṭaṃ; paribhutte, āpatti pācittiyassa. (7) &lt;/div&gt;&lt;/div&gt;&lt;div class="q" id="p_5V_928"&gt; &lt;div class="p"&gt;&lt;span class="pN"&gt;928&lt;/span&gt;Āvasathaṃ anissajjitvā cārikaṃ pakkamantī dve āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (8) &lt;/div&gt;&lt;/div&gt;&lt;div class="q" id="p_5V_929"&gt; &lt;div class="p"&gt;&lt;span class="pN"&gt;929&lt;/span&gt;Tiracchānavijjaṃ pariyāpuṇantī dve āpattiyo āpajjati. Pariyāpuṇāti, payoge dukkaṭaṃ; pade pade āpatti pācittiyassa. (9) &lt;/div&gt;&lt;/div&gt;&lt;div class="q" id="p_5V_930"&gt; &lt;div class="p"&gt;&lt;span class="pN"&gt;930&lt;/span&gt;Tiracchānavijjaṃ vācentī dve āpattiyo āpajjati. Vāceti, payoge dukkaṭaṃ; pade pade āpatti pācittiyassa. (10) &lt;/div&gt;&lt;/div&gt;&lt;div class="CENTER" id="p_5V_931"&gt;&lt;span class="pN"&gt;931&lt;/span&gt;Cittāgāravaggo pañcamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277364" title="Go to previous page"&gt;&amp;lt;&amp;lt; 2.1.2.4.4 Tuvaṭṭavagga&lt;/a&gt;&lt;a href="javascript:void(0)" onclick="upP()" id="upL" name="276902" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277366" title="Go to next page"&gt;2.1.2.4.6 Ārāmavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
