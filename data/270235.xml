<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.5"&gt;2.5 Dasamavagga&lt;/a&gt;&lt;/div&gt;&lt;div class="i"&gt;2.5.11 Aviññattidussilyantikathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Dasamavagga&lt;/div&gt;&lt;div class=h&gt;Aviññattidussilyantikathā&lt;/div&gt;&lt;div class="q" id="p_32Kv_2002"&gt; &lt;div class="divNumber"&gt;603.&lt;/div&gt; &lt;div class="p"&gt;&lt;span class="pN"&gt;2002&lt;/span&gt;๐ Aviññatti dussilyanti? Āmantā. Pāṇātipātoti? Na hevaṃ vattabbe…pe…  adinnādānanti? Na hevaṃ vattabbe…pe…  kāmesumicchācāroti? Na hevaṃ vattabbe…pe…  musāvādoti? Na hevaṃ vattabbe…pe…  surāmerayamajjapamādaṭṭhānanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2003"&gt; &lt;div class="p"&gt;&lt;span class="pN"&gt;2003&lt;/span&gt;๐ Pāpakammaṃ samādiyitvā dānaṃ dadantassa puññañca apuññañca ubho vaḍḍhantīti? Na hevaṃ vattabbe…pe…  puññañca apuññañca ubho vaḍḍhantīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe…  dvinnaṃ phassānaṃ…pe…  dvinnaṃ cittānaṃ samodhānaṃ hotīti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2004"&gt; &lt;div class="p"&gt;&lt;span class="pN"&gt;2004&lt;/span&gt;๐ Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā—  “cattārimāni, bhikkhave, suvidūravidūrāni. Katamāni cattāri? Nabhañca, bhikkhave, pathavī ca—  idaṃ paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva suttantoti? Āmantā. Tena hi na vattabbaṃ—  “kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantī”ti…pe… . &lt;/div&gt;&lt;/div&gt;&lt;div class="q" id="p_32Kv_2005"&gt; &lt;div class="divNumber"&gt;604.&lt;/div&gt; &lt;div class="p"&gt;&lt;span class="pN"&gt;2005&lt;/span&gt;× Na vattabbaṃ—  “aviññatti dussilyan”ti? Āmantā. Nanu pāpakammaṃ samādinno āsīti? Āmantā. Hañci pāpakammaṃ samādinno āsi, tena vata re vattabbe—  “aviññatti dussilyan”ti. &lt;/div&gt;&lt;/div&gt;&lt;div class="CENTER" id="p_32Kv_2006"&gt;&lt;span class="pN"&gt;2006&lt;/span&gt;Aviññatti dussilyantikathā niṭṭhitā.&lt;br /&gt; Dasamo vaggo.&lt;/div&gt;&lt;div class="SUMMARY" id="p_32Kv_2007"&gt;&lt;span class="pN"&gt;2007&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2008"&gt; &lt;div class="p"&gt;&lt;span class="pN"&gt;2008&lt;/span&gt;Upapattesiye pañcakkhandhe aniruddhe kiriyā pañcakkhandhā uppajjanti, maggasamaṅgissa rūpaṃ maggo, pañcaviññāṇasamaṅgissa atthi maggabhāvanā, pañcaviññāṇā kusalāpi akusalāpi, pañcaviññāṇā sābhogā, maggasamaṅgī dvīhi sīlehi samannāgato, sīlaṃ acetasikaṃ, sīlaṃ na cittānuparivatti, samādānahetukaṃ sīlaṃ vaḍḍhatīti, viññattisīlaṃ aviññatti dussilyanti. &lt;/div&gt;&lt;/div&gt;&lt;div class="CENTER" id="p_32Kv_2009"&gt;&lt;span class="pN"&gt;2009&lt;/span&gt;Dutiyo paṇṇāsako.&lt;/div&gt;&lt;div class="SUMMARY" id="p_32Kv_2010"&gt;&lt;span class="pN"&gt;2010&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2011"&gt; &lt;div class="p"&gt;&lt;span class="pN"&gt;2011&lt;/span&gt;Niyāmasaṅgahagatānisaṃsatā ca nirodhoti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270234" title="Go to previous page"&gt;&amp;lt;&amp;lt; 2.5.10 Viññattisīlantikathā&lt;/a&gt;&lt;a href="javascript:void(0)" onclick="upP()" id="upL" name="268004" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266446" title="Go to next page"&gt;3 Anusayapaṇṇāsaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
