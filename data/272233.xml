<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/17"&gt;17 Upālipañcaka&lt;/a&gt;&lt;/div&gt;&lt;div class="i"&gt;17.7 Musāvādavagga&lt;/div&gt;&lt;div class=h&gt;Upālipañcaka&lt;/div&gt;&lt;div class=h&gt;Musāvādavagga&lt;/div&gt;&lt;div class="q" id="p_5V_2069"&gt; &lt;div class="divNumber"&gt;444.&lt;/div&gt; &lt;div class="p"&gt;&lt;span class="pN"&gt;2069&lt;/span&gt;“Kati nu kho, bhante, musāvādā”ti? “Pañcime, upāli, musāvādā. Katame pañca? Atthi musāvādo pārājikagāmī, atthi musāvādo saṃghādisesagāmī, atthi musāvādo thullaccayagāmī, atthi musāvādo pācittiyagāmī, atthi musāvādo dukkaṭagāmī—  ime kho, upāli, pañca musāvādā”ti. &lt;/div&gt;&lt;/div&gt;&lt;div class="q" id="p_5V_2070"&gt; &lt;div class="divNumber"&gt;445.&lt;/div&gt; &lt;div class="p"&gt;&lt;span class="pN"&gt;2070&lt;/span&gt;“Katihi nu kho, bhante, aṅgehi samannāgatassa bhikkhuno saṃghamajjhe uposathaṃ vā pavāraṇaṃ vā ṭhapentassa—  ‘alaṃ, bhikkhu, mā bhaṇḍanaṃ, mā kalahaṃ, mā viggahaṃ, mā vivādan’ti omadditvā saṃghena uposatho vā pavāraṇā vā kātabbā”ti? &lt;/div&gt;&lt;/div&gt;&lt;div class="q" id="p_5V_2071"&gt; &lt;div class="p"&gt;&lt;span class="pN"&gt;2071&lt;/span&gt;“Pañcahupāli, aṅgehi samannāgatassa bhikkhuno saṃghamajjhe uposathaṃ vā pavāraṇaṃ vā ṭhapentassa—  ‘alaṃ, bhikkhu, mā bhaṇḍanaṃ, mā kalahaṃ, mā viggahaṃ, mā vivādan’ti omadditvā saṃghena uposatho vā pavāraṇā vā kātabbā. Katamehi pañcahi? Alajjī ca hoti, bālo ca, apakatatto ca, cāvanādhippāyo vattā hoti, no vuṭṭhānādhippāyo—  imehi kho, upāli, pañcahaṅgehi samannāgatassa bhikkhuno saṃghamajjhe uposathaṃ vā pavāraṇaṃ vā ṭhapentassa—  ‘alaṃ, bhikkhu, mā bhaṇḍanaṃ, mā kalahaṃ, mā viggahaṃ, mā vivādan’ti omadditvā saṃghena uposatho vā pavāraṇā vā kātabbā. &lt;/div&gt;&lt;/div&gt;&lt;div class="q" id="p_5V_2072"&gt; &lt;div class="p"&gt;&lt;span class="pN"&gt;2072&lt;/span&gt;Aparehipi, upāli, pañcahaṅgehi samannāgatassa bhikkhuno saṃghamajjhe uposathaṃ vā pavāraṇaṃ vā ṭhapentassa—  ‘alaṃ, bhikkhu, mā bhaṇḍanaṃ, mā kalahaṃ, mā viggahaṃ, mā vivādan’ti omadditvā saṃghena uposatho vā pavāraṇā vā kātabbā. Katamehi pañcahi? Aparisuddhakāyasamācāro hoti, aparisuddhavacīsamācāro hoti, aparisuddhājīvo hoti, bālo hoti abyatto, bhaṇḍanakārako hoti kalahakārako—  imehi kho, upāli, pañcahaṅgehi samannāgatassa bhikkhuno saṃghamajjhe uposathaṃ vā pavāraṇaṃ vā ṭhapentassa—  ‘alaṃ, bhikkhu, mā bhaṇḍanaṃ, mā kalahaṃ, mā viggahaṃ, mā vivādan’ti omadditvā saṃghena uposatho vā pavāraṇā vā kātabbā”ti. &lt;/div&gt;&lt;/div&gt;&lt;div class="q" id="p_5V_2073"&gt; &lt;div class="divNumber"&gt;446.&lt;/div&gt; &lt;div class="p"&gt;&lt;span class="pN"&gt;2073&lt;/span&gt;“Katihi nu kho, bhante, aṅgehi samannāgatassa bhikkhuno anuyogo na dātabbo”ti? &lt;/div&gt;&lt;/div&gt;&lt;div class="q" id="p_5V_2074"&gt; &lt;div class="p"&gt;&lt;span class="pN"&gt;2074&lt;/span&gt;“Pañcahupāli, aṅgehi samannāgatassa bhikkhuno anuyogo na dātabbo. Katamehi pañcahi? Āpattānāpattiṃ na jānāti, lahukagarukaṃ āpattiṃ na jānāti, sāvasesānavasesaṃ āpattiṃ na jānāti, duṭṭhullāduṭṭhullaṃ āpattiṃ na jānāti, sappaṭikammāpaṭikammaṃ āpattiṃ na jānāti—  imehi kho, upāli, pañcahaṅgehi samannāgatassa bhikkhuno anuyogo na dātabbo. &lt;/div&gt;&lt;/div&gt;&lt;div class="q" id="p_5V_2075"&gt; &lt;div class="p"&gt;&lt;span class="pN"&gt;2075&lt;/span&gt;Pañcahupāli, aṅgehi samannāgatassa bhikkhuno anuyogo dātabbo. Katamehi pañcahi? Āpattānāpattiṃ jānāti, lahukagarukaṃ āpattiṃ jānāti, sāvasesānavasesaṃ āpattiṃ jānāti, duṭṭhullāduṭṭhullaṃ āpattiṃ jānāti, sappaṭikammāpaṭikammaṃ āpattiṃ jānāti—  imehi kho, upāli, pañcahaṅgehi samannāgatassa bhikkhuno anuyogo dātabbo”ti. &lt;/div&gt;&lt;/div&gt;&lt;div class="q" id="p_5V_2076"&gt; &lt;div class="divNumber"&gt;447.&lt;/div&gt; &lt;div class="p"&gt;&lt;span class="pN"&gt;2076&lt;/span&gt;“Katihi nu kho, bhante, ākārehi bhikkhu āpattiṃ āpajjatī”ti? “Pañcahupāli, ākārehi bhikkhu āpattiṃ āpajjati. Katamehi pañcahi? Alajjitā, aññāṇatā, kukkuccapakatatā, akappiye kappiyasaññitā, kappiye akappiyasaññitā—  imehi kho, upāli, pañcahākārehi bhikkhu āpattiṃ āpajjati. &lt;/div&gt;&lt;/div&gt;&lt;div class="q" id="p_5V_2077"&gt; &lt;div class="p"&gt;&lt;span class="pN"&gt;2077&lt;/span&gt;Aparehipi, upāli, pañcahākārehi bhikkhu āpattiṃ āpajjati. Katamehi pañcahi? Adassanena, assavanena, pasuttakatā, tathāsaññī, satisammosā—  imehi kho, upāli, pañcahākārehi bhikkhu āpattiṃ āpajjatī”ti. &lt;/div&gt;&lt;/div&gt;&lt;div class="q" id="p_5V_2078"&gt; &lt;div class="divNumber"&gt;448.&lt;/div&gt; &lt;div class="p"&gt;&lt;span class="pN"&gt;2078&lt;/span&gt;“Kati nu kho, bhante, verā”ti? “Pañcime, upāli, verā. Katame pañca? Pāṇātipāto, adinnādānaṃ, kāmesumicchācāro, musāvādo, surāmerayamajjappamādaṭṭhānaṃ—  ime kho, upāli, pañca verā”ti. &lt;/div&gt;&lt;/div&gt;&lt;div class="q" id="p_5V_2079"&gt; &lt;div class="p"&gt;&lt;span class="pN"&gt;2079&lt;/span&gt;“Kati nu kho, bhante, veramaṇiyo”ti? “Pañcimā, upāli, veramaṇiyo. Katamā pañca? Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, surāmerayamajjappamādaṭṭhānā veramaṇī—  imā kho, upāli, pañca veramaṇiyo”ti. &lt;/div&gt;&lt;/div&gt;&lt;div class="q" id="p_5V_2080"&gt; &lt;div class="divNumber"&gt;449.&lt;/div&gt; &lt;div class="p"&gt;&lt;span class="pN"&gt;2080&lt;/span&gt;“Kati nu kho, bhante, byasanānī”ti? “Pañcimāni, upāli, byasanāni. Katamāni pañca? Ñātibyasanaṃ, bhogabyasanaṃ, rogabyasanaṃ, sīlabyasanaṃ, diṭṭhibyasanaṃ—  imāni kho, upāli, pañca byasanānī”ti. &lt;/div&gt;&lt;/div&gt;&lt;div class="q" id="p_5V_2081"&gt; &lt;div class="p"&gt;&lt;span class="pN"&gt;2081&lt;/span&gt;“Kati nu kho, bhante, sampadā”ti? “Pañcimā, upāli, sampadā. Katamā pañca? Ñātisampadā, bhogasampadā, ārogyasampadā, sīlasampadā, diṭṭhisampadā—  imā kho, upāli, pañca sampadā”ti. &lt;/div&gt;&lt;/div&gt;&lt;div class="CENTER" id="p_5V_2082"&gt;&lt;span class="pN"&gt;2082&lt;/span&gt;Musāvādavaggo niṭṭhito sattamo.&lt;/div&gt;&lt;div class="SUMMARY" id="p_5V_2083"&gt;&lt;span class="pN"&gt;2083&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_5V_2084"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2084&lt;/div&gt; &lt;div class="G"&gt;Musāvādo ca omaddi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;aparehi anuyogo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Āpattiñca aparehi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;verā veramaṇīpi ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Byasanaṃ sampadā ceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sattamo vaggasaṅgahoti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272232" title="Go to previous page"&gt;&amp;lt;&amp;lt; 17.6 Dhutaṅgavagga&lt;/a&gt;&lt;a href="javascript:void(0)" onclick="upP()" id="upL" name="271641" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272234" title="Go to next page"&gt;17.8 Bhikkhunovādavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
