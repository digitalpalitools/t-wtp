<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/2"&gt;2 Bhikkhunivibhaṅga&lt;/a&gt; » &lt;a href="/tipitaka/5V/2/2.1"&gt;2.1 Paṭhamabhāga&lt;/a&gt; » &lt;a href="/tipitaka/5V/2/2.1/2.1.1"&gt;2.1.1 Katthapaññattivāra&lt;/a&gt; » &lt;a href="/tipitaka/5V/2/2.1/2.1.1/2.1.1.4"&gt;2.1.1.4 Pācittiyakaṇḍa&lt;/a&gt;&lt;/div&gt;&lt;div class="i"&gt;2.1.1.4.7 Gabbhinivagga&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Paṭhamabhāga&lt;/div&gt;&lt;div class=h&gt;Katthapaññattivāra&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Gabbhinivagga&lt;/div&gt;&lt;div class="q" id="p_5V_784"&gt; &lt;div class="divNumber"&gt;224.&lt;/div&gt; &lt;div class="p"&gt;&lt;span class="pN"&gt;784&lt;/span&gt;Gabbhiniṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo gabbhiniṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (1) &lt;/div&gt;&lt;/div&gt;&lt;div class="q" id="p_5V_785"&gt; &lt;div class="p"&gt;&lt;span class="pN"&gt;785&lt;/span&gt;Pāyantiṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo pāyantiṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (2) &lt;/div&gt;&lt;/div&gt;&lt;div class="q" id="p_5V_786"&gt; &lt;div class="p"&gt;&lt;span class="pN"&gt;786&lt;/span&gt;Dve vassāni chasu dhammesu asikkhitasikkhaṃ sikkhamānaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo dve vassāni chasu dhammesu asikkhitasikkhaṃ sikkhamānaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (3) &lt;/div&gt;&lt;/div&gt;&lt;div class="q" id="p_5V_787"&gt; &lt;div class="p"&gt;&lt;span class="pN"&gt;787&lt;/span&gt;Dve vassāni chasu dhammesu sikkhitasikkhaṃ sikkhamānaṃ saṃghena asammataṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo dve vassāni chasu dhammesu sikkhitasikkhaṃ sikkhamānaṃ saṃghena asammataṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (4) &lt;/div&gt;&lt;/div&gt;&lt;div class="q" id="p_5V_788"&gt; &lt;div class="p"&gt;&lt;span class="pN"&gt;788&lt;/span&gt;Ūnadvādasavassaṃ gihigataṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo ūnadvādasavassaṃ gihigataṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (5) &lt;/div&gt;&lt;/div&gt;&lt;div class="q" id="p_5V_789"&gt; &lt;div class="p"&gt;&lt;span class="pN"&gt;789&lt;/span&gt;Paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (6) &lt;/div&gt;&lt;/div&gt;&lt;div class="q" id="p_5V_790"&gt; &lt;div class="p"&gt;&lt;span class="pN"&gt;790&lt;/span&gt;Paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (7) &lt;/div&gt;&lt;/div&gt;&lt;div class="q" id="p_5V_791"&gt; &lt;div class="p"&gt;&lt;span class="pN"&gt;791&lt;/span&gt;Sahajīviniṃ vuṭṭhāpetvā dve vassāni neva anuggaṇhantiyā na anuggaṇhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī sahajīviniṃ vuṭṭhāpetvā dve vassāni neva anuggahesi na anuggaṇhāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (8) &lt;/div&gt;&lt;/div&gt;&lt;div class="q" id="p_5V_792"&gt; &lt;div class="p"&gt;&lt;span class="pN"&gt;792&lt;/span&gt;Vuṭṭhāpitaṃ pavattiniṃ dve vassāni nānubandhantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo vuṭṭhāpitaṃ pavattiniṃ dve vassāni nānubandhiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe… . (9) &lt;/div&gt;&lt;/div&gt;&lt;div class="q" id="p_5V_793"&gt; &lt;div class="p"&gt;&lt;span class="pN"&gt;793&lt;/span&gt;Sahajīviniṃ vuṭṭhāpetvā neva vūpakāsentiyā na vūpakāsāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī sahajīviniṃ vuṭṭhāpetvā neva vūpakāsesi na vūpakāsāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (10) &lt;/div&gt;&lt;/div&gt;&lt;div class="CENTER" id="p_5V_794"&gt;&lt;span class="pN"&gt;794&lt;/span&gt;Gabbhinivaggo sattamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277357" title="Go to previous page"&gt;&amp;lt;&amp;lt; 2.1.1.4.6 Ārāmavagga&lt;/a&gt;&lt;a href="javascript:void(0)" onclick="upP()" id="upL" name="276897" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277359" title="Go to next page"&gt;2.1.1.4.8 Kumāribhūtavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
