<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/7"&gt;7 Opammakathāpañha&lt;/a&gt; » &lt;a href="/tipitaka/28Mi/7/7.5"&gt;7.5 Sīhavagga&lt;/a&gt;&lt;/div&gt;&lt;div class="i"&gt;7.5.3 Peṇāhikaṅgapañha&lt;/div&gt;&lt;div class=h&gt;Opammakathāpañha&lt;/div&gt;&lt;div class=h&gt;Sīhavagga&lt;/div&gt;&lt;div class=h&gt;Peṇāhikaṅgapañha&lt;/div&gt;&lt;div class="q" id="p_28Mi_1901"&gt; &lt;div class="divNumber"&gt;267.&lt;/div&gt; &lt;div class="p"&gt;&lt;span class="pN"&gt;1901&lt;/span&gt;“Bhante nāgasena, ‘peṇāhikāya dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, peṇāhikā sakapatimhi usūyāya chāpake na posayati; evameva kho, mahārāja, yoginā yogāvacarena sakamane kilese uppanne usūyāyitabbaṃ, satipaṭṭhānena sammāsaṃvarasusire pakkhipitvā manodvāre kāyagatāsati bhāvetabbā. Idaṃ, mahārāja, peṇāhikāya paṭhamaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_1902"&gt; &lt;div class="p"&gt;&lt;span class="pN"&gt;1902&lt;/span&gt;Puna caparaṃ, mahārāja, peṇāhikā pavane divasaṃ gocaraṃ caritvā sāyaṃ pakkhigaṇaṃ upeti attano guttiyā; evameva kho, mahārāja, yoginā yogāvacarena ekakena pavivekaṃ sevitabbaṃ saṃyojanaparimuttiyā, tatra ratiṃ alabhamānena upavādabhayaparirakkhaṇāya saṃghaṃ osaritvā saṃgharakkhitena vasitabbaṃ. Idaṃ, mahārāja, peṇāhikāya dutiyaṃ aṅgaṃ gahetabbaṃ. Bhāsitampetaṃ, mahārāja, brahmunā sahampatinā bhagavato santike—  &lt;/div&gt;&lt;/div&gt;&lt;div class="q" id="p_28Mi_1903"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1903&lt;/div&gt; &lt;div class="G"&gt;‘Sevetha pantāni senāsanāni,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Careyya saṃyojanavippamokkhā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sace ratiṃ nādhigaccheyya tattha,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṃghe vase rakkhitatto satīmā’”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_28Mi_1904"&gt;&lt;span class="pN"&gt;1904&lt;/span&gt;Peṇāhikaṅgapañho tatiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269828" title="Go to previous page"&gt;&amp;lt;&amp;lt; 7.5.2 Cakkavākaṅgapañha&lt;/a&gt;&lt;a href="javascript:void(0)" onclick="upP()" id="upL" name="267888" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269830" title="Go to next page"&gt;7.5.4 Gharakapotaṅgapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
