<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.2"&gt;2.2 Sattamavagga&lt;/a&gt;&lt;/div&gt;&lt;div class="i"&gt;2.2.9 Ariyadhammavipākakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Sattamavagga&lt;/div&gt;&lt;div class=h&gt;Ariyadhammavipākakathā&lt;/div&gt;&lt;div class="q" id="p_32Kv_1700"&gt; &lt;div class="divNumber"&gt;498.&lt;/div&gt; &lt;div class="p"&gt;&lt;span class="pN"&gt;1700&lt;/span&gt;๐ Natthi ariyadhammavipākoti? Āmantā. Nanu mahapphalaṃ sāmaññaṃ mahapphalaṃ brahmaññanti? Āmantā. Hañci mahapphalaṃ sāmaññaṃ mahapphalaṃ brahmaññaṃ, no ca vata re vattabbe—  “natthi ariyadhammavipāko”ti. &lt;/div&gt;&lt;/div&gt;&lt;div class="q" id="p_32Kv_1701"&gt; &lt;div class="p"&gt;&lt;span class="pN"&gt;1701&lt;/span&gt;๐ Natthi ariyadhammavipākoti? Āmantā. Nanu atthi sotāpattiphalanti? Āmantā. Hañci atthi sotāpattiphalaṃ, no ca vata re vattabbe—  “natthi ariyadhammavipāko”ti. Nanu atthi sakadāgāmiphalaṃ…pe…  anāgāmiphalaṃ…pe…  arahattaphalanti? Āmantā. Hañci atthi arahattaphalaṃ, no ca vata re vattabbe—  “natthi ariyadhammavipāko”ti. &lt;/div&gt;&lt;/div&gt;&lt;div class="q" id="p_32Kv_1702"&gt; &lt;div class="p"&gt;&lt;span class="pN"&gt;1702&lt;/span&gt;๐ Sotāpattiphalaṃ na vipākoti? Āmantā. Dānaphalaṃ na vipākoti? Na hevaṃ vattabbe…pe…  sotāpattiphalaṃ na vipākoti? Āmantā. Sīlaphalaṃ…pe…  bhāvanāphalaṃ na vipākoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1703"&gt; &lt;div class="p"&gt;&lt;span class="pN"&gt;1703&lt;/span&gt;๐ Sakadāgāmiphalaṃ…pe…  anāgāmiphalaṃ…pe…  arahattaphalaṃ na vipākoti? Āmantā. Dānaphalaṃ na vipākoti? Na hevaṃ vattabbe…pe…  arahattaphalaṃ na vipākoti? Āmantā. Sīlaphalaṃ…pe…  bhāvanāphalaṃ na vipākoti? Na hevaṃ vattabbe…pe…  dānaphalaṃ vipākoti? Āmantā. Sotāpattiphalaṃ vipākoti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_1704"&gt; &lt;div class="p"&gt;&lt;span class="pN"&gt;1704&lt;/span&gt;๐ Dānaphalaṃ vipākoti? Āmantā. Sakadāgāmiphalaṃ…pe…  anāgāmiphalaṃ…pe…  arahattaphalaṃ vipākoti? Na hevaṃ vattabbe…pe…  sīlaphalaṃ…pe…  bhāvanāphalaṃ vipākoti? Āmantā. Sotāpattiphalaṃ vipākoti? Na hevaṃ vattabbe…pe…  bhāvanāphalaṃ vipākoti? Āmantā. Sakadāgāmiphalaṃ…pe…  anāgāmiphalaṃ…pe…  arahattaphalaṃ vipākoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1705"&gt; &lt;div class="divNumber"&gt;499.&lt;/div&gt; &lt;div class="p"&gt;&lt;span class="pN"&gt;1705&lt;/span&gt;๐ Kāmāvacaraṃ kusalaṃ savipākanti? Āmantā. Lokuttaraṃ kusalaṃ savipākanti? Na hevaṃ vattabbe…pe…  rūpāvacaraṃ kusalaṃ…pe…  arūpāvacaraṃ kusalaṃ savipākanti? Āmantā. Lokuttaraṃ kusalaṃ savipākanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1706"&gt; &lt;div class="p"&gt;&lt;span class="pN"&gt;1706&lt;/span&gt;๐ Lokuttaraṃ kusalaṃ avipākanti? Āmantā. Kāmāvacaraṃ kusalaṃ avipākanti? Na hevaṃ vattabbe…pe…  lokuttaraṃ kusalaṃ avipākanti? Āmantā. Rūpāvacaraṃ…pe…  arūpāvacaraṃ kusalaṃ avipākanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1707"&gt; &lt;div class="divNumber"&gt;500.&lt;/div&gt; &lt;div class="p"&gt;&lt;span class="pN"&gt;1707&lt;/span&gt;× Kāmāvacaraṃ kusalaṃ savipākaṃ ācayagāmīti? Āmantā. Lokuttaraṃ kusalaṃ savipākaṃ ācayagāmīti? Na hevaṃ vattabbe…pe…  rūpāvacaraṃ…pe…  arūpāvacaraṃ kusalaṃ savipākaṃ ācayagāmīti? Āmantā. Lokuttaraṃ kusalaṃ savipākaṃ ācayagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1708"&gt; &lt;div class="p"&gt;&lt;span class="pN"&gt;1708&lt;/span&gt;× Lokuttaraṃ kusalaṃ savipākaṃ apacayagāmīti? Āmantā. Kāmāvacaraṃ kusalaṃ savipākaṃ apacayagāmīti? Na hevaṃ vattabbe…pe… . Lokuttaraṃ kusalaṃ savipākaṃ apacayagāmīti? Āmantā. Rūpāvacaraṃ…pe…  arūpāvacaraṃ kusalaṃ savipākaṃ apacayagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1709"&gt;&lt;span class="pN"&gt;1709&lt;/span&gt;Ariyadhammavipākakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270200" title="Go to previous page"&gt;&amp;lt;&amp;lt; 2.2.8 Jarāmaraṇaṃvipākotikathā&lt;/a&gt;&lt;a href="javascript:void(0)" onclick="upP()" id="upL" name="268001" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270202" title="Go to next page"&gt;2.2.10 Vipākovipākadhammadhammotikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
