<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/13"&gt;13 Parittattika&lt;/a&gt; » &lt;a href="/tipitaka/37P1/13/13.7"&gt;13.7 Pañhāvāra&lt;/a&gt; » &lt;a href="/tipitaka/37P1/13/13.7/13.7.1"&gt;13.7.1 Paccayānuloma&lt;/a&gt; » &lt;a href="/tipitaka/37P1/13/13.7/13.7.1/13.7.1.1"&gt;13.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthi&lt;/div&gt;&lt;div class=h&gt;Parittattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthi&lt;/div&gt;&lt;div class="q" id="p_37P1_2120"&gt; &lt;div class="divNumber"&gt;83.&lt;/div&gt; &lt;div class="p"&gt;&lt;span class="pN"&gt;2120&lt;/span&gt;Paritto dhammo parittassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajāto&lt;/span&gt;—  paritto eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  khandhā vatthussa atthipaccayena paccayo. Vatthu khandhānaṃ atthipaccayena paccayo; ekaṃ mahābhūtaṃ…pe…  asaññasattānaṃ…pe… . &lt;span class="bold"&gt;Purejātaṃ&lt;/span&gt;—  cakkhuṃ…pe…  vatthuṃ aniccato…pe…  vipassati assādeti abhinandati, taṃ ārabbha rāgo uppajjati…pe…  domanassaṃ uppajjati, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa atthipaccayena paccayo. Cakkhāyatanaṃ cakkhuviññāṇassa atthipaccayena paccayo…pe…  kāyāyatanaṃ kāyaviññāṇassa…pe…  vatthu parittānaṃ khandhānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  parittā khandhā purejātassa imassa kāyassa atthipaccayena paccayo. &lt;span class="bold"&gt;Kabaḷīkāro āhāro&lt;/span&gt;—  imassa kāyassa atthipaccayena paccayo. &lt;span class="bold"&gt;Rūpajīvitindriyaṃ&lt;/span&gt;—  kaṭattārūpānaṃ atthipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_2121"&gt; &lt;div class="p"&gt;&lt;span class="pN"&gt;2121&lt;/span&gt;Paritto dhammo mahaggatassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  paṭisandhikkhaṇe vatthu mahaggatānaṃ khandhānaṃ atthipaccayena paccayo. &lt;span class="bold"&gt;Purejātaṃ&lt;/span&gt;—  dibbena cakkhunā rūpaṃ passati, dibbāya sotadhātuyā saddaṃ suṇāti, vatthu mahaggatānaṃ khandhānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_2122"&gt; &lt;div class="p"&gt;&lt;span class="pN"&gt;2122&lt;/span&gt;Paritto dhammo appamāṇassa dhammassa atthipaccayena paccayo. &lt;span class="bold"&gt;Purejātaṃ&lt;/span&gt;—  vatthu appamāṇānaṃ khandhānaṃ atthipaccayena paccayo. (3) &lt;/div&gt;&lt;/div&gt;&lt;div class="q" id="p_37P1_2123"&gt; &lt;div class="divNumber"&gt;84.&lt;/div&gt; &lt;div class="p"&gt;&lt;span class="pN"&gt;2123&lt;/span&gt;Mahaggato dhammo mahaggatassa dhammassa atthipaccayena paccayo. Mahaggato eko khandho tiṇṇannaṃ khandhānaṃ…pe…  dve khandhā…pe…  paṭisandhikkhaṇe…pe… . (1) &lt;/div&gt;&lt;/div&gt;&lt;div class="q" id="p_37P1_2124"&gt; &lt;div class="p"&gt;&lt;span class="pN"&gt;2124&lt;/span&gt;Mahaggato dhammo parittassa dhammassa atthipaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  mahaggatā khandhā cittasamuṭṭhānānaṃ rūpānaṃ atthipaccayena paccayo. Paṭisandhikkhaṇe mahaggatā khandhā kaṭattārūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  mahaggatā khandhā purejātassa imassa kāyassa atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_2125"&gt; &lt;div class="p"&gt;&lt;span class="pN"&gt;2125&lt;/span&gt;Mahaggato dhammo parittassa ca mahaggatassa ca dhammassa atthipaccayena paccayo—  mahaggato eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe… . (3) &lt;/div&gt;&lt;/div&gt;&lt;div class="q" id="p_37P1_2126"&gt; &lt;div class="divNumber"&gt;85.&lt;/div&gt; &lt;div class="p"&gt;&lt;span class="pN"&gt;2126&lt;/span&gt;Appamāṇo dhammo appamāṇassa dhammassa atthipaccayena paccayo—  appamāṇo eko khandho tiṇṇannaṃ khandhānaṃ…pe… . (1) &lt;/div&gt;&lt;/div&gt;&lt;div class="q" id="p_37P1_2127"&gt; &lt;div class="p"&gt;&lt;span class="pN"&gt;2127&lt;/span&gt;Appamāṇo dhammo parittassa dhammassa atthipaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  appamāṇā khandhā cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  appamāṇā khandhā purejātassa imassa kāyassa atthipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_2128"&gt; &lt;div class="p"&gt;&lt;span class="pN"&gt;2128&lt;/span&gt;Appamāṇo dhammo parittassa ca appamāṇassa ca dhammassa atthipaccayena paccayo—  appamāṇo eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe… . (3) &lt;/div&gt;&lt;/div&gt;&lt;div class="q" id="p_37P1_2129"&gt; &lt;div class="divNumber"&gt;86.&lt;/div&gt; &lt;div class="p"&gt;&lt;span class="pN"&gt;2129&lt;/span&gt;Paritto ca appamāṇo ca dhammā parittassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  appamāṇā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  appamāṇā khandhā ca kabaḷīkāro āhāro ca imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  appamāṇā khandhā ca rūpajīvitindriyañca kaṭattārūpānaṃ atthipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_2130"&gt; &lt;div class="p"&gt;&lt;span class="pN"&gt;2130&lt;/span&gt;Paritto ca appamāṇo ca dhammā appamāṇassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  appamāṇo eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā…pe… . (2) &lt;/div&gt;&lt;/div&gt;&lt;div class="q" id="p_37P1_2131"&gt; &lt;div class="p"&gt;&lt;span class="pN"&gt;2131&lt;/span&gt;Paritto ca mahaggato ca dhammā parittassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  mahaggatā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. Paṭisandhikkhaṇe mahaggatā khandhā ca mahābhūtā ca kaṭattārūpānaṃ atthipaccayena paccayo. &lt;span class="bold"&gt;Pacchājātā&lt;/span&gt;—  mahaggatā khandhā ca kabaḷīkāro āhāro ca imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  mahaggatā khandhā ca rūpajīvitindriyañca kaṭattārūpānaṃ atthipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_2132"&gt; &lt;div class="p"&gt;&lt;span class="pN"&gt;2132&lt;/span&gt;Paritto ca mahaggato ca dhammā mahaggatassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  mahaggato eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā…pe…  paṭisandhikkhaṇe mahaggato eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca vatthu ca…pe…  natthipaccayena paccayo…  vigatapaccayena paccayo…  avigatapaccayena paccayo. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263137" title="Go to previous page"&gt;&amp;lt;&amp;lt; Āhārādi&lt;/a&gt;&lt;a href="javascript:void(0)" onclick="upP()" id="upL" name="260816" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260817" title="Go to next page"&gt;13.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
