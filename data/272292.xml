<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/6"&gt;6 Mahālisutta&lt;/a&gt;&lt;/div&gt;&lt;div class="i"&gt;6.2 Oṭṭhaddhalicchavīvatthu&lt;/div&gt; &lt;div class=h&gt;Mahālisutta&lt;/div&gt;&lt;div class=h&gt;Oṭṭhaddhalicchavīvatthu&lt;/div&gt;&lt;div class="q" id="p_6D_599"&gt; &lt;div class="divNumber"&gt;361.&lt;/div&gt; &lt;div class="p"&gt;&lt;span class="pN"&gt;599&lt;/span&gt;Oṭṭhaddhopi licchavī mahatiyā licchavīparisāya saddhiṃ yena mahāvanaṃ kūṭāgārasālā yenāyasmā nāgito tenupasaṅkami; upasaṅkamitvā āyasmantaṃ nāgitaṃ abhivādetvā ekamantaṃ aṭṭhāsi. Ekamantaṃ ṭhito kho oṭṭhaddhopi licchavī āyasmantaṃ nāgitaṃ etadavoca—  “kahaṃ nu kho, bhante nāgita, etarahi so bhagavā viharati arahaṃ sammāsambuddho, dassanakāmā hi mayaṃ taṃ bhagavantaṃ arahantaṃ sammāsambuddhan”ti. “Akālo kho, mahāli, bhagavantaṃ dassanāya, paṭisallīno bhagavā”ti. Oṭṭhaddhopi licchavī tattheva ekamantaṃ nisīdi—  “disvāva ahaṃ taṃ bhagavantaṃ gamissāmi arahantaṃ sammāsambuddhan”ti. &lt;/div&gt;&lt;/div&gt;&lt;div class=h&gt;Mahālisutta&lt;/div&gt;&lt;div class=h&gt;Oṭṭhaddhalicchavīvatthu&lt;/div&gt;&lt;div class="q" id="p_6D_600"&gt; &lt;div class="divNumber"&gt;362.&lt;/div&gt; &lt;div class="p"&gt;&lt;span class="pN"&gt;600&lt;/span&gt;Atha kho sīho samaṇuddeso yenāyasmā nāgito tenupasaṅkami; upasaṅkamitvā āyasmantaṃ nāgitaṃ abhivādetvā ekamantaṃ aṭṭhāsi. Ekamantaṃ ṭhito kho sīho samaṇuddeso āyasmantaṃ nāgitaṃ etadavoca—  “ete, bhante kassapa, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṃ dassanāya; oṭṭhaddhopi licchavī mahatiyā licchavīparisāya saddhiṃ idhūpasaṅkanto bhagavantaṃ dassanāya, sādhu, bhante kassapa, labhataṃ esā janatā bhagavantaṃ dassanāyā”ti. &lt;/div&gt;&lt;/div&gt;&lt;div class=h&gt;Mahālisutta&lt;/div&gt;&lt;div class=h&gt;Oṭṭhaddhalicchavīvatthu&lt;/div&gt;&lt;div class="q" id="p_6D_601"&gt; &lt;div class="p"&gt;&lt;span class="pN"&gt;601&lt;/span&gt;“Tena hi, sīha, tvaññeva bhagavato ārocehī”ti. “Evaṃ, bhante”ti kho sīho samaṇuddeso āyasmato nāgitassa paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho sīho samaṇuddeso bhagavantaṃ etadavoca—  “ete, bhante, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṃ dassanāya, oṭṭhaddhopi licchavī mahatiyā licchavīparisāya saddhiṃ idhūpasaṅkanto bhagavantaṃ dassanāya. Sādhu, bhante, labhataṃ esā janatā bhagavantaṃ dassanāyā”ti. “Tena hi, sīha, vihārapacchāyāyaṃ āsanaṃ paññapehī”ti. “Evaṃ, bhante”ti kho sīho samaṇuddeso bhagavato paṭissutvā vihārapacchāyāyaṃ āsanaṃ paññapesi. &lt;/div&gt;&lt;/div&gt;&lt;div class=h&gt;Mahālisutta&lt;/div&gt;&lt;div class=h&gt;Oṭṭhaddhalicchavīvatthu&lt;/div&gt;&lt;div class="q" id="p_6D_602"&gt; &lt;div class="divNumber"&gt;363.&lt;/div&gt; &lt;div class="p"&gt;&lt;span class="pN"&gt;602&lt;/span&gt;Atha kho bhagavā vihārā nikkhamma vihārapacchāyāyaṃ paññatte āsane nisīdi. Atha kho te kosalakā ca brāhmaṇadūtā māgadhakā ca brāhmaṇadūtā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Oṭṭhaddhopi licchavī mahatiyā licchavīparisāya saddhiṃ yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. &lt;/div&gt;&lt;/div&gt;&lt;div class=h&gt;Mahālisutta&lt;/div&gt;&lt;div class=h&gt;Oṭṭhaddhalicchavīvatthu&lt;/div&gt;&lt;div class="q" id="p_6D_603"&gt; &lt;div class="divNumber"&gt;364.&lt;/div&gt; &lt;div class="p"&gt;&lt;span class="pN"&gt;603&lt;/span&gt;Ekamantaṃ nisinno kho oṭṭhaddho licchavī bhagavantaṃ etadavoca—  “purimāni, bhante, divasāni purimatarāni sunakkhatto licchaviputto yenāhaṃ tenupasaṅkami; upasaṅkamitvā maṃ etadavoca—  ‘yadagge ahaṃ, mahāli, bhagavantaṃ upanissāya viharāmi, na ciraṃ tīṇi vassāni, dibbāni hi kho rūpāni passāmi piyarūpāni kāmūpasaṃhitāni rajanīyāni, no ca kho dibbāni saddāni suṇāmi piyarūpāni kāmūpasaṃhitāni rajanīyānī’ti. Santāneva nu kho, bhante, sunakkhatto licchaviputto dibbāni saddāni nāssosi piyarūpāni kāmūpasaṃhitāni rajanīyāni, udāhu asantānī”ti? &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/6D/6/6.2/6.2.1"&gt;&lt;a href="javascript:void(0)" onclick="outD(273515)"&gt;6.2.1&amp;nbsp;Ekaṃsabhāvitasamādhi&lt;/a&gt;&lt;/li&gt;&lt;li name="/tipitaka/6D/6/6.2/6.2.2"&gt;&lt;a href="javascript:void(0)" onclick="outD(273516)"&gt;6.2.2&amp;nbsp;Catuariyaphala&lt;/a&gt;&lt;/li&gt;&lt;li name="/tipitaka/6D/6/6.2/6.2.3"&gt;&lt;a href="javascript:void(0)" onclick="outD(273517)"&gt;6.2.3&amp;nbsp;Ariyaaṭṭhaṅgikamagga&lt;/a&gt;&lt;/li&gt;&lt;li name="/tipitaka/6D/6/6.2/6.2.4"&gt;&lt;a href="javascript:void(0)" onclick="outD(273518)"&gt;6.2.4&amp;nbsp;Dvepabbajitavatthu&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272291" title="Go to previous page"&gt;&amp;lt;&amp;lt; 6.1 Brāhmaṇadūtavatthu&lt;/a&gt;&lt;a href="javascript:void(0)" onclick="upP()" id="upL" name="271651" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273515" title="Go to next page"&gt;6.2.1 Ekaṃsabhāvitasamādhi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
