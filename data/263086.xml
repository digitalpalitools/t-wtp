<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/12"&gt;12 Sekkhattika&lt;/a&gt; » &lt;a href="/tipitaka/37P1/12/12.7"&gt;12.7 Pañhāvāra&lt;/a&gt; » &lt;a href="/tipitaka/37P1/12/12.7/12.7.1"&gt;12.7.1 Paccayānuloma&lt;/a&gt; » &lt;a href="/tipitaka/37P1/12/12.7/12.7.1/12.7.1.1"&gt;12.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Vippayutta&lt;/div&gt;&lt;div class=h&gt;Sekkhattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Vippayutta&lt;/div&gt;&lt;div class="q" id="p_37P1_1828"&gt; &lt;div class="divNumber"&gt;64.&lt;/div&gt; &lt;div class="p"&gt;&lt;span class="pN"&gt;1828&lt;/span&gt;Sekkho dhammo nevasekkhanāsekkhassa dhammassa vippayuttapaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  sekkhā khandhā cittasamuṭṭhānānaṃ rūpānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  sekkhā khandhā purejātassa imassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1829"&gt; &lt;div class="p"&gt;&lt;span class="pN"&gt;1829&lt;/span&gt;Asekkho dhammo nevasekkhanāsekkhassa dhammassa vippayuttapaccayena paccayo—  sahajātaṃ, pacchājātaṃ. (Sekkhasadisaṃ.) &lt;/div&gt;&lt;/div&gt;&lt;div class="q" id="p_37P1_1830"&gt; &lt;div class="p"&gt;&lt;span class="pN"&gt;1830&lt;/span&gt;Nevasekkhanāsekkho dhammo nevasekkhanāsekkhassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  nevasekkhanāsekkhā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe nevasekkhanāsekkhā khandhā kaṭattārūpānaṃ vippayuttapaccayena paccayo. Khandhā vatthussa vippayuttapaccayena paccayo. Vatthu khandhānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa, vatthu nevasekkhanāsekkhānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  nevasekkhanāsekkhā khandhā purejātassa imassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1831"&gt; &lt;div class="p"&gt;&lt;span class="pN"&gt;1831&lt;/span&gt;Nevasekkhanāsekkho dhammo sekkhassa dhammassa vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu sekkhānaṃ khandhānaṃ vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1832"&gt; &lt;div class="p"&gt;&lt;span class="pN"&gt;1832&lt;/span&gt;Nevasekkhanāsekkho dhammo asekkhassa dhammassa vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu asekkhānaṃ khandhānaṃ vippayuttapaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263085" title="Go to previous page"&gt;&amp;lt;&amp;lt; Āhārādi&lt;/a&gt;&lt;a href="javascript:void(0)" onclick="upP()" id="upL" name="260799" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263087" title="Go to next page"&gt; Atthi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
