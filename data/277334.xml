<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/1"&gt;1 Bhikkhuvibhaṅga&lt;/a&gt; » &lt;a href="/tipitaka/5V/1/1.1"&gt;1.1 Paṭhamabhāga&lt;/a&gt; » &lt;a href="/tipitaka/5V/1/1.1/1.1.2"&gt;1.1.2 Katāpattivāra&lt;/a&gt; » &lt;a href="/tipitaka/5V/1/1.1/1.1.2/1.1.2.4"&gt;1.1.2.4 Nissaggiyakaṇḍa&lt;/a&gt;&lt;/div&gt;&lt;div class="i"&gt;1.1.2.4.2 Kosiyavagga&lt;/div&gt;&lt;div class=h&gt;Bhikkhuvibhaṅga&lt;/div&gt;&lt;div class=h&gt;Paṭhamabhāga&lt;/div&gt;&lt;div class=h&gt;Katāpattivāra&lt;/div&gt;&lt;div class=h&gt;Nissaggiyakaṇḍa&lt;/div&gt;&lt;div class=h&gt;Kosiyavagga&lt;/div&gt;&lt;div class="q" id="p_5V_363"&gt; &lt;div class="divNumber"&gt;163.&lt;/div&gt; &lt;div class="p"&gt;&lt;span class="pN"&gt;363&lt;/span&gt;Kosiyamissakaṃ santhataṃ kārāpento dve āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ. (1) &lt;/div&gt;&lt;/div&gt;&lt;div class="q" id="p_5V_364"&gt; &lt;div class="p"&gt;&lt;span class="pN"&gt;364&lt;/span&gt;Suddhakāḷakānaṃ eḷakalomānaṃ santhataṃ kārāpento dve āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ. (2) &lt;/div&gt;&lt;/div&gt;&lt;div class="q" id="p_5V_365"&gt; &lt;div class="p"&gt;&lt;span class="pN"&gt;365&lt;/span&gt;Anādiyitvā tulaṃ odātānaṃ tulaṃ gocariyānaṃ navaṃ santhataṃ kārāpento dve āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ. (3) &lt;/div&gt;&lt;/div&gt;&lt;div class="q" id="p_5V_366"&gt; &lt;div class="p"&gt;&lt;span class="pN"&gt;366&lt;/span&gt;Anuvassaṃ santhataṃ kārāpento dve āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ. (4) &lt;/div&gt;&lt;/div&gt;&lt;div class="q" id="p_5V_367"&gt; &lt;div class="p"&gt;&lt;span class="pN"&gt;367&lt;/span&gt;Anādiyitvā purāṇasanthatassa sāmantā sugatavidatthiṃ navaṃ nisīdanasanthataṃ kārāpento dve āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ. (5) &lt;/div&gt;&lt;/div&gt;&lt;div class="q" id="p_5V_368"&gt; &lt;div class="p"&gt;&lt;span class="pN"&gt;368&lt;/span&gt;Eḷakalomāni paṭiggahetvā tiyojanaṃ atikkāmento dve āpattiyo āpajjati. Paṭhamaṃ pādaṃ tiyojanaṃ atikkāmeti, āpatti dukkaṭassa; dutiyaṃ pādaṃ atikkāmeti, nissaggiyaṃ pācittiyaṃ. (6) &lt;/div&gt;&lt;/div&gt;&lt;div class="q" id="p_5V_369"&gt; &lt;div class="p"&gt;&lt;span class="pN"&gt;369&lt;/span&gt;Aññātikāya bhikkhuniyā eḷakalomāni dhovāpento dve āpattiyo āpajjati. Dhovāpeti, payoge dukkaṭaṃ; dhovāpite nissaggiyaṃ pācittiyaṃ. (7) &lt;/div&gt;&lt;/div&gt;&lt;div class="q" id="p_5V_370"&gt; &lt;div class="p"&gt;&lt;span class="pN"&gt;370&lt;/span&gt;Rūpiyaṃ paṭiggaṇhanto dve āpattiyo āpajjati. Gaṇhāti, payoge dukkaṭaṃ; gahite nissaggiyaṃ pācittiyaṃ. (8) &lt;/div&gt;&lt;/div&gt;&lt;div class="q" id="p_5V_371"&gt; &lt;div class="p"&gt;&lt;span class="pN"&gt;371&lt;/span&gt;Nānappakārakaṃ rūpiyasaṃvohāraṃ samāpajjanto dve āpattiyo āpajjati. Samāpajjati, payoge dukkaṭaṃ; samāpanne nissaggiyaṃ pācittiyaṃ. (9) &lt;/div&gt;&lt;/div&gt;&lt;div class="q" id="p_5V_372"&gt; &lt;div class="p"&gt;&lt;span class="pN"&gt;372&lt;/span&gt;Nānappakārakaṃ kayavikkayaṃ samāpajjanto dve āpattiyo āpajjati. Samāpajjati, payoge dukkaṭaṃ; samāpanne nissaggiyaṃ pācittiyaṃ. (10) &lt;/div&gt;&lt;/div&gt;&lt;div class="CENTER" id="p_5V_373"&gt;&lt;span class="pN"&gt;373&lt;/span&gt;Kosiyavaggo dutiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277333" title="Go to previous page"&gt;&amp;lt;&amp;lt; 1.1.2.4.1 Kathinavagga&lt;/a&gt;&lt;a href="javascript:void(0)" onclick="upP()" id="upL" name="276886" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277335" title="Go to next page"&gt;1.1.2.4.3 Pattavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
