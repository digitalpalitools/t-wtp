<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt;&lt;/div&gt;&lt;div class="i"&gt;8 Siṅgālasutta&lt;/div&gt; &lt;div class=h&gt;Siṅgālasutta&lt;/div&gt;&lt;div class="q" id="p_8D_575"&gt; &lt;div class="divNumber"&gt;242.&lt;/div&gt; &lt;div class="p"&gt;&lt;span class="pN"&gt;575&lt;/span&gt;Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena siṅgālako gahapatiputto kālasseva uṭṭhāya rājagahā nikkhamitvā allavattho allakeso pañjaliko puthudisā namassati—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. &lt;/div&gt;&lt;/div&gt;&lt;div class=h&gt;Siṅgālasutta&lt;/div&gt;&lt;div class="q" id="p_8D_576"&gt; &lt;div class="divNumber"&gt;243.&lt;/div&gt; &lt;div class="p"&gt;&lt;span class="pN"&gt;576&lt;/span&gt;Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. Addasā kho bhagavā siṅgālakaṃ gahapatiputtaṃ kālasseva vuṭṭhāya rājagahā nikkhamitvā allavatthaṃ allakesaṃ pañjalikaṃ puthudisā namassantaṃ—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. Disvā siṅgālakaṃ gahapatiputtaṃ etadavoca—  “kiṃ nu kho tvaṃ, gahapatiputta, kālasseva vuṭṭhāya rājagahā nikkhamitvā allavattho allakeso pañjaliko puthudisā namassasi—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti? “Pitā maṃ, bhante, kālaṃ karonto evaṃ avaca—  ‘disā, tāta, namasseyyāsī’ti. So kho ahaṃ, bhante, pituvacanaṃ sakkaronto garuṃ karonto mānento pūjento kālasseva uṭṭhāya rājagahā nikkhamitvā allavattho allakeso pañjaliko puthudisā namassāmi—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/8D/8/8.1"&gt;&lt;a href="javascript:void(0)" onclick="outD(272498)"&gt;8.1&amp;nbsp;Cha&amp;nbsp;disā&lt;/a&gt;&lt;/li&gt;&lt;li name="/tipitaka/8D/8/8.2"&gt;&lt;a href="javascript:void(0)" onclick="outD(272499)"&gt;8.2&amp;nbsp;Cattāro&amp;nbsp;kammakilesā&lt;/a&gt;&lt;/li&gt;&lt;li name="/tipitaka/8D/8/8.3"&gt;&lt;a href="javascript:void(0)" onclick="outD(272500)"&gt;8.3&amp;nbsp;Catuṭhānaṃ&lt;/a&gt;&lt;/li&gt;&lt;li name="/tipitaka/8D/8/8.4"&gt;&lt;a href="javascript:void(0)" onclick="outD(272501)"&gt;8.4&amp;nbsp;Cha&amp;nbsp;apāyamukhāni&lt;/a&gt;&lt;/li&gt;&lt;li name="/tipitaka/8D/8/8.5"&gt;&lt;a href="javascript:void(0)" onclick="outD(272502)"&gt;8.5&amp;nbsp;Surāmerayassa&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.6"&gt;&lt;a href="javascript:void(0)" onclick="outD(272503)"&gt;8.6&amp;nbsp;Vikālacariyāya&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.7"&gt;&lt;a href="javascript:void(0)" onclick="outD(272504)"&gt;8.7&amp;nbsp;Samajjābhicaraṇassa&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.8"&gt;&lt;a href="javascript:void(0)" onclick="outD(272505)"&gt;8.8&amp;nbsp;Jūtappamādassa&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.9"&gt;&lt;a href="javascript:void(0)" onclick="outD(272506)"&gt;8.9&amp;nbsp;Pāpamittatāya&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.10"&gt;&lt;a href="javascript:void(0)" onclick="outD(272507)"&gt;8.10&amp;nbsp;Ālasyassa&amp;nbsp;cha&amp;nbsp;ādīnavā&lt;/a&gt;&lt;/li&gt;&lt;li name="/tipitaka/8D/8/8.11"&gt;&lt;a href="javascript:void(0)" onclick="outD(272508)"&gt;8.11&amp;nbsp;Mittapatirūpaka&lt;/a&gt;&lt;/li&gt;&lt;li name="/tipitaka/8D/8/8.12"&gt;&lt;a href="javascript:void(0)" onclick="outD(272509)"&gt;8.12&amp;nbsp;Suhadamitta&lt;/a&gt;&lt;/li&gt;&lt;li name="/tipitaka/8D/8/8.13"&gt;&lt;a href="javascript:void(0)" onclick="outD(272510)"&gt;8.13&amp;nbsp;Chaddisāpaṭicchādanakaṇḍa&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272497" title="Go to previous page"&gt;&amp;lt;&amp;lt; 7.31--32 Samadantasusukkadāṭhālakkhaṇāni&lt;/a&gt;&lt;a href="javascript:void(0)" onclick="upP()" id="upL" name="271583" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272498" title="Go to next page"&gt;8.1 Cha disā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
