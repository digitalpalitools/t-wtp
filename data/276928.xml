<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/9M"&gt;9M Mūlapaṇṇāsapāḷi&lt;/a&gt; » &lt;a href="/tipitaka/9M/1"&gt;1 Mūlapariyāyavagga&lt;/a&gt; » &lt;a href="/tipitaka/9M/1/1.10"&gt;1.10 Mahāsatipaṭṭhānasutta&lt;/a&gt; » &lt;a href="/tipitaka/9M/1/1.10/1.10.1"&gt;1.10.1 Kāyānupassanā&lt;/a&gt;&lt;/div&gt;&lt;div class="i"&gt;1.10.1.4 Kāyānupassanāpaṭikūlamanasikārapabba&lt;/div&gt;&lt;div class=h&gt;Mūlapariyāyavagga&lt;/div&gt;&lt;div class=h&gt;Mahāsatipaṭṭhānasutta&lt;/div&gt;&lt;div class=h&gt;Kāyānupassanā&lt;/div&gt;&lt;div class=h&gt;Kāyānupassanāpaṭikūlamanasikārapabba&lt;/div&gt;&lt;div class="q" id="p_9M_317"&gt; &lt;div class="divNumber"&gt;110.&lt;/div&gt; &lt;div class="p"&gt;&lt;span class="pN"&gt;317&lt;/span&gt;Puna caparaṃ, bhikkhave, bhikkhu imameva kāyaṃ uddhaṃ pādatalā, adho kesamatthakā, tacapariyantaṃ pūraṃ nānappakārassa asucino paccavekkhati—  ‘atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttan’ti. &lt;/div&gt;&lt;/div&gt;&lt;div class="q" id="p_9M_318"&gt; &lt;div class="p"&gt;&lt;span class="pN"&gt;318&lt;/span&gt;Seyyathāpi, bhikkhave, ubhatomukhā putoḷi pūrā nānāvihitassa dhaññassa, seyyathidaṃ—  sālīnaṃ vīhīnaṃ muggānaṃ māsānaṃ tilānaṃ taṇḍulānaṃ. Tamenaṃ cakkhumā puriso muñcitvā paccavekkheyya—  ‘ime sālī ime vīhī ime muggā ime māsā ime tilā ime taṇḍulā’ti. Evameva kho, bhikkhave, bhikkhu imameva kāyaṃ uddhaṃ pādatalā, adho kesamatthakā, tacapariyantaṃ pūraṃ nānappakārassa asucino paccavekkhati—  ‘atthi imasmiṃ kāye kesā lomā…pe…  muttan’ti. &lt;/div&gt;&lt;/div&gt;&lt;div class="q" id="p_9M_319"&gt; &lt;div class="p"&gt;&lt;span class="pN"&gt;319&lt;/span&gt;Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. &lt;/div&gt;&lt;/div&gt;&lt;div class="CENTER" id="p_9M_320"&gt;&lt;span class="pN"&gt;320&lt;/span&gt;Paṭikūlamanasikārapabbaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276927" title="Go to previous page"&gt;&amp;lt;&amp;lt; 1.10.1.3 Kāyānupassanāsampajānapabba&lt;/a&gt;&lt;a href="javascript:void(0)" onclick="upP()" id="upL" name="273610" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276929" title="Go to next page"&gt;1.10.1.5 Kāyānupassanādhātumanasikārapabba &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
