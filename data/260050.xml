<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y5"&gt;33Y5 Saccayamakapāḷi&lt;/a&gt; » &lt;a href="/tipitaka/33Y5/2"&gt;2 Pavattivāra&lt;/a&gt; » &lt;a href="/tipitaka/33Y5/2/2.2"&gt;2.2 Nirodhavāra&lt;/a&gt; » &lt;a href="/tipitaka/33Y5/2/2.2/2.2.1"&gt;2.2.1 Paccuppannavāra&lt;/a&gt;&lt;/div&gt;&lt;div class="i"&gt;2.2.1.1 Anulomapuggala&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Nirodhavāra&lt;/div&gt;&lt;div class=h&gt;Paccuppannavāra&lt;/div&gt;&lt;div class=h&gt;Anulomapuggala&lt;/div&gt;&lt;div class="q" id="p_33Y5_481"&gt; &lt;div class="divNumber"&gt;88.&lt;/div&gt; &lt;div class="p"&gt;&lt;span class="pN"&gt;481&lt;/span&gt;»  Yassa dukkhasaccaṃ nirujjhati tassa samudayasaccaṃ nirujjhatīti? &lt;/div&gt;&lt;/div&gt;&lt;div class="q" id="p_33Y5_482"&gt; &lt;div class="p"&gt;&lt;span class="pN"&gt;482&lt;/span&gt;Sabbesaṃ cavantānaṃ pavatte taṇhāvippayuttacittassa bhaṅgakkhaṇe tesaṃ dukkhasaccaṃ nirujjhati, no ca tesaṃ samudayasaccaṃ nirujjhati. Taṇhāya bhaṅgakkhaṇe tesaṃ dukkhasaccañca nirujjhati samudayasaccañca nirujjhati. &lt;/div&gt;&lt;/div&gt;&lt;div class="q" id="p_33Y5_483"&gt; &lt;div class="p"&gt;&lt;span class="pN"&gt;483&lt;/span&gt;«  Yassa vā pana samudayasaccaṃ nirujjhati tassa dukkhasaccaṃ nirujjhatīti? Āmantā. &lt;/div&gt;&lt;/div&gt;&lt;div class="q" id="p_33Y5_484"&gt; &lt;div class="p"&gt;&lt;span class="pN"&gt;484&lt;/span&gt;»  Yassa dukkhasaccaṃ nirujjhati tassa maggasaccaṃ nirujjhatīti? &lt;/div&gt;&lt;/div&gt;&lt;div class="q" id="p_33Y5_485"&gt; &lt;div class="p"&gt;&lt;span class="pN"&gt;485&lt;/span&gt;Sabbesaṃ cavantānaṃ pavatte maggavippayuttacittassa bhaṅgakkhaṇe tesaṃ dukkhasaccaṃ nirujjhati, no ca tesaṃ maggasaccaṃ nirujjhati. Pañcavokāre maggassa bhaṅgakkhaṇe tesaṃ dukkhasaccañca nirujjhati maggasaccañca nirujjhati. &lt;/div&gt;&lt;/div&gt;&lt;div class="q" id="p_33Y5_486"&gt; &lt;div class="p"&gt;&lt;span class="pN"&gt;486&lt;/span&gt;«  Yassa vā pana maggasaccaṃ nirujjhati tassa dukkhasaccaṃ nirujjhatīti? &lt;/div&gt;&lt;/div&gt;&lt;div class="q" id="p_33Y5_487"&gt; &lt;div class="p"&gt;&lt;span class="pN"&gt;487&lt;/span&gt;Arūpe maggassa bhaṅgakkhaṇe tesaṃ maggasaccaṃ nirujjhati, no ca tesaṃ dukkhasaccaṃ nirujjhati. Pañcavokāre maggassa bhaṅgakkhaṇe tesaṃ maggasaccañca nirujjhati dukkhasaccañca nirujjhati. &lt;/div&gt;&lt;/div&gt;&lt;div class="q" id="p_33Y5_488"&gt; &lt;div class="divNumber"&gt;89.&lt;/div&gt; &lt;div class="p"&gt;&lt;span class="pN"&gt;488&lt;/span&gt;»  Yassa samudayasaccaṃ nirujjhati tassa maggasaccaṃ nirujjhatīti? No. &lt;/div&gt;&lt;/div&gt;&lt;div class="q" id="p_33Y5_489"&gt; &lt;div class="p"&gt;&lt;span class="pN"&gt;489&lt;/span&gt;«  Yassa vā pana maggasaccaṃ nirujjhati tassa samudayasaccaṃ nirujjhatīti? No. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258774" title="Go to previous page"&gt;&amp;lt;&amp;lt; 2.2.1 Paccuppannavāra&lt;/a&gt;&lt;a href="javascript:void(0)" onclick="upP()" id="upL" name="258774" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260051" title="Go to next page"&gt;2.2.1.2 Anulomaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
