<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/8"&gt;8 Anuruddhasaṃyutta&lt;/a&gt; » &lt;a href="/tipitaka/14S5/8/8.1"&gt;8.1 Rahogatavagga&lt;/a&gt;&lt;/div&gt;&lt;div class="i"&gt;8.1.6 Tatiyakaṇḍakīsutta&lt;/div&gt;&lt;div class=h&gt;Anuruddhasaṃyutta&lt;/div&gt;&lt;div class=h&gt;Rahogatavagga&lt;/div&gt;&lt;div class=h&gt;Tatiyakaṇḍakīsutta&lt;/div&gt;&lt;div class="q" id="p_14S5_1573"&gt; &lt;div class="divNumber"&gt;904.&lt;/div&gt; &lt;div class="p"&gt;&lt;span class="pN"&gt;1573&lt;/span&gt;Sāketanidānaṃ. Ekamantaṃ nisinno kho āyasmā sāriputto āyasmantaṃ anuruddhaṃ etadavoca—  “katamesaṃ āyasmā anuruddho dhammānaṃ bhāvitattā bahulīkatattā mahābhiññataṃ patto”ti? “Catunnaṃ khvāhaṃ, āvuso, satipaṭṭhānānaṃ bhāvitattā bahulīkatattā mahābhiññataṃ patto. Katamesaṃ catunnaṃ? Idhāhaṃ, āvuso, kāye kāyānupassī viharāmi ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ—  imesaṃ khvāhaṃ, āvuso, catunnaṃ satipaṭṭhānānaṃ bhāvitattā bahulīkatattā mahābhiññataṃ patto. Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā sahassaṃ lokaṃ abhijānāmī”ti. &lt;/div&gt;&lt;/div&gt;&lt;div class="CENTER" id="p_14S5_1574"&gt;&lt;span class="pN"&gt;1574&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274865" title="Go to previous page"&gt;&amp;lt;&amp;lt; 8.1.5 Dutiyakaṇḍakīsutta&lt;/a&gt;&lt;a href="javascript:void(0)" onclick="upP()" id="upL" name="272863" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274867" title="Go to next page"&gt;8.1.7 Taṇhākkhayasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
