<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.9"&gt;2.4.9 Chattupāhanavagga&lt;/a&gt;&lt;/div&gt;&lt;div class="i"&gt;2.4.9.6 Vāsitakasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Chattupāhanavagga&lt;/div&gt;&lt;div class=h&gt;Vāsitakasikkhāpada&lt;/div&gt;&lt;div class="q" id="p_2V_3476"&gt; &lt;div class="divNumber"&gt;1202.&lt;/div&gt; &lt;div class="p"&gt;&lt;span class="pN"&gt;3476&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo vāsitakena piññākena nahāyanti. Manussā ujjhāyanti khiyyanti vipācenti—  “kathañhi nāma bhikkhuniyo vāsitakena piññākena nahāyissanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_3477"&gt; &lt;div class="p"&gt;&lt;span class="pN"&gt;3477&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo vāsitakena piññākena nahāyissantī”ti…pe…  “saccaṃ kira, bhikkhave, chabbaggiyā bhikkhuniyo vāsitakena piññākena nahāyantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo vāsitakena piññākena nahāyissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3478"&gt; &lt;div class="divNumber"&gt;1203.&lt;/div&gt; &lt;div class="p"&gt;&lt;span class="pN"&gt;3478&lt;/span&gt;&lt;span class="bold"&gt;“Yā pana bhikkhunī vāsitakena piññākena nahāyeyya, pācittiyan”&lt;/span&gt;ti. (&lt;span class="italic"&gt;89&lt;/span&gt;:&lt;span class="bold"&gt;144&lt;/span&gt;) &lt;/div&gt;&lt;/div&gt;&lt;div class="q" id="p_2V_3479"&gt; &lt;div class="divNumber"&gt;1204.&lt;/div&gt; &lt;div class="p"&gt;&lt;span class="pN"&gt;3479&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3480"&gt; &lt;div class="p"&gt;&lt;span class="pN"&gt;3480&lt;/span&gt;&lt;span class="bold"&gt;Vāsitakaṃ&lt;/span&gt; nāma yaṃ kiñci gandhavāsitakaṃ. &lt;span class="bold"&gt;Piññākaṃ&lt;/span&gt; nāma tilapiṭṭhaṃ vuccati. &lt;span class="bold"&gt;Nahāyeyyā&lt;/span&gt;ti nahāyati. Payoge dukkaṭaṃ, nahānapariyosāne āpatti pācittiyassa. &lt;/div&gt;&lt;/div&gt;&lt;div class="q" id="p_2V_3481"&gt; &lt;div class="divNumber"&gt;1205.&lt;/div&gt; &lt;div class="p"&gt;&lt;span class="pN"&gt;3481&lt;/span&gt;Anāpatti—  ābādhappaccayā, pakatipiññākena nahāyati, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3482"&gt;&lt;span class="pN"&gt;3482&lt;/span&gt;Chaṭṭhasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276724" title="Go to previous page"&gt;&amp;lt;&amp;lt; 2.4.9.5 Gandhavaṇṇakasikkhāpada&lt;/a&gt;&lt;a href="javascript:void(0)" onclick="upP()" id="upL" name="273293" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276726" title="Go to next page"&gt;2.4.9.7 Bhikkhuniummaddāpanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
