<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/2"&gt;2 Rādhasaṃyutta&lt;/a&gt; » &lt;a href="/tipitaka/13S3/2/2.3"&gt;2.3 Āyācanavagga&lt;/a&gt;&lt;/div&gt;&lt;div class="i"&gt;2.3.12 Nirodhadhammasutta&lt;/div&gt;&lt;div class=h&gt;Rādhasaṃyutta&lt;/div&gt;&lt;div class=h&gt;Āyācanavagga&lt;/div&gt;&lt;div class=h&gt;Nirodhadhammasutta&lt;/div&gt;&lt;div class="q" id="p_13S3_887"&gt; &lt;div class="divNumber"&gt;193.&lt;/div&gt; &lt;div class="p"&gt;&lt;span class="pN"&gt;887&lt;/span&gt;Sāvatthinidānaṃ. Āyasmā rādho bhagavantaṃ etadavoca—  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti. &lt;/div&gt;&lt;/div&gt;&lt;div class="q" id="p_13S3_888"&gt; &lt;div class="p"&gt;&lt;span class="pN"&gt;888&lt;/span&gt;“Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ kho, rādha, nirodhadhammo; tatra te chando pahātabbo…pe…  vedanā nirodhadhammo; tatra te chando pahātabbo…pe…  saññā nirodhadhammo; tatra te chando pahātabbo…pe…  saṅkhārā nirodhadhammo; tatra te chando pahātabbo…pe…  viññāṇaṃ nirodhadhammo; tatra te chando pahātabbo…pe…  yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”ti. &lt;/div&gt;&lt;/div&gt;&lt;div class="CENTER" id="p_13S3_889"&gt;&lt;span class="pN"&gt;889&lt;/span&gt;Āyācanavaggo tatiyo.&lt;/div&gt;&lt;div class="SUMMARY" id="p_13S3_890"&gt;&lt;span class="pN"&gt;890&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_891"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;891&lt;/div&gt; &lt;div class="G"&gt;Māro ca māradhammo ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aniccena apare duve;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dukkhena ca duve vuttā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anattena tatheva ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Khayavayasamudayaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nirodhadhammena dvādasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274170" title="Go to previous page"&gt;&amp;lt;&amp;lt; 2.3.1--11 Mārādisuttaekādasaka&lt;/a&gt;&lt;a href="javascript:void(0)" onclick="upP()" id="upL" name="272747" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272748" title="Go to next page"&gt;2.4 Upanisinnavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
