<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.2"&gt;3.2 Addhānavagga&lt;/a&gt;&lt;/div&gt;&lt;div class="i"&gt;3.2.8 Nāmarūpapaṭisandahanapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Addhānavagga&lt;/div&gt;&lt;div class=h&gt;Nāmarūpapaṭisandahanapañha&lt;/div&gt;&lt;div class="q" id="p_28Mi_219"&gt; &lt;div class="divNumber"&gt;47.&lt;/div&gt; &lt;div class="p"&gt;&lt;span class="pN"&gt;219&lt;/span&gt;Rājā āha—  “bhante nāgasena, yaṃ panetaṃ brūsi ‘nāmarūpan’ti, tattha katamaṃ nāmaṃ, katamaṃ rūpan”ti. “Yaṃ tattha, mahārāja, oḷārikaṃ, etaṃ rūpaṃ, ye tattha sukhumā cittacetasikā dhammā, etaṃ nāman”ti. “Bhante nāgasena, kena kāraṇena nāmaṃyeva na paṭisandahati, rūpaṃyeva vā”ti? “Aññamaññūpanissitā, mahārāja, ete dhammā ekatova uppajjantī”ti. &lt;/div&gt;&lt;/div&gt;&lt;div class="q" id="p_28Mi_220"&gt; &lt;div class="p"&gt;&lt;span class="pN"&gt;220&lt;/span&gt;“Opammaṃ karohī”ti. “Yathā, mahārāja, kukkuṭiyā kalalaṃ na bhaveyya, aṇḍampi na bhaveyya, yañca tattha kalalaṃ, yañca aṇḍaṃ, ubhopete aññamaññūpanissitā, ekatova nesaṃ uppatti hoti; evameva kho, mahārāja, yadi tattha nāmaṃ na bhaveyya, rūpampi na bhaveyya, yañceva tattha nāmaṃ, yañceva rūpaṃ, ubhopete aññamaññūpanissitā, ekatova nesaṃ uppatti hoti. Evametaṃ dīghamaddhānaṃ sandhāvitan”ti. &lt;/div&gt;&lt;/div&gt;&lt;div class="q" id="p_28Mi_221"&gt; &lt;div class="p"&gt;&lt;span class="pN"&gt;221&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_222"&gt;&lt;span class="pN"&gt;222&lt;/span&gt;Nāmarūpapaṭisandahanapañho aṭṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269633" title="Go to previous page"&gt;&amp;lt;&amp;lt; 3.2.7 Therapaṭisandahanāpaṭisandahanapañha&lt;/a&gt;&lt;a href="javascript:void(0)" onclick="upP()" id="upL" name="267866" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269635" title="Go to next page"&gt;3.2.9 Addhānapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
