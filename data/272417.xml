<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/7D"&gt;7D Mahāvaggapāḷi&lt;/a&gt; » &lt;a href="/tipitaka/7D/10"&gt;10 Pāyāsisutta&lt;/a&gt;&lt;/div&gt;&lt;div class="i"&gt;10.3 Saraṇagamana&lt;/div&gt;&lt;div class=h&gt;Pāyāsisutta&lt;/div&gt;&lt;div class=h&gt;Saraṇagamana&lt;/div&gt;&lt;div class="q" id="p_7D_1137"&gt; &lt;div class="divNumber"&gt;437.&lt;/div&gt; &lt;div class="p"&gt;&lt;span class="pN"&gt;1137&lt;/span&gt;“Purimeneva ahaṃ opammena bhoto kassapassa attamano abhiraddho. Api cāhaṃ imāni vicitrāni pañhāpaṭibhānāni sotukāmo evāhaṃ bhavantaṃ kassapaṃ paccanīkaṃ kātabbaṃ amaññissaṃ. Abhikkantaṃ, bho kassapa, abhikkantaṃ, bho kassapa. Seyyathāpi, bho kassapa, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evamevaṃ bhotā kassapena anekapariyāyena dhammo pakāsito. Esāhaṃ, bho kassapa, taṃ bhavantaṃ gotamaṃ saraṇaṃ gacchāmi, dhammañca, bhikkhusaṃghañca. Upāsakaṃ maṃ bhavaṃ kassapo dhāretu ajjatagge pāṇupetaṃ saraṇaṃ gataṃ. &lt;/div&gt;&lt;/div&gt;&lt;div class="q" id="p_7D_1138"&gt; &lt;div class="p"&gt;&lt;span class="pN"&gt;1138&lt;/span&gt;Icchāmi cāhaṃ, bho kassapa, mahāyaññaṃ yajituṃ, anusāsatu maṃ bhavaṃ kassapo, yaṃ mamassa dīgharattaṃ hitāya sukhāyā”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273573" title="Go to previous page"&gt;&amp;lt;&amp;lt; 10.2.14 Sāṇabhārikaupamā&lt;/a&gt;&lt;a href="javascript:void(0)" onclick="upP()" id="upL" name="271668" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272418" title="Go to next page"&gt;10.4 Yaññakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
