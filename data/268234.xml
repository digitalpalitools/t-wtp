<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A10"&gt;17A10 Dasakanipātapāḷi&lt;/a&gt; » &lt;a href="/tipitaka/17A10/3"&gt;3 Tatiyapaṇṇāsaka&lt;/a&gt; » &lt;a href="/tipitaka/17A10/3/3.1"&gt;3.1 Samaṇasaññāvagga&lt;/a&gt;&lt;/div&gt;&lt;div class="i"&gt;3.1.6 Nijjarasutta&lt;/div&gt;&lt;div class=h&gt;Tatiyapaṇṇāsaka&lt;/div&gt;&lt;div class=h&gt;Samaṇasaññāvagga&lt;/div&gt;&lt;div class=h&gt;Nijjarasutta&lt;/div&gt;&lt;div class="q" id="p_17A10_941"&gt; &lt;div class="divNumber"&gt;106.&lt;/div&gt; &lt;div class="p"&gt;&lt;span class="pN"&gt;941&lt;/span&gt;“Dasayimāni, bhikkhave, nijjaravatthūni. Katamāni dasa? Sammādiṭṭhikassa, bhikkhave, micchādiṭṭhi nijjiṇṇā hoti; ye ca micchādiṭṭhipaccayā aneke pāpakā akusalā dhammā sambhavanti te cassa nijjiṇṇā honti; sammādiṭṭhipaccayā ca aneke kusalā dhammā bhāvanāpāripūriṃ gacchanti. (1) &lt;/div&gt;&lt;/div&gt;&lt;div class="q" id="p_17A10_942"&gt; &lt;div class="p"&gt;&lt;span class="pN"&gt;942&lt;/span&gt;Sammāsaṅkappassa, bhikkhave, micchāsaṅkappo nijjiṇṇo hoti; ye ca micchāsaṅkappapaccayā aneke pāpakā akusalā dhammā sambhavanti te cassa nijjiṇṇā honti; sammāsaṅkappapaccayā ca aneke kusalā dhammā bhāvanāpāripūriṃ gacchanti. (2) &lt;/div&gt;&lt;/div&gt;&lt;div class="q" id="p_17A10_943"&gt; &lt;div class="p"&gt;&lt;span class="pN"&gt;943&lt;/span&gt;Sammāvācassa, bhikkhave, micchāvācā nijjiṇṇā hoti; ye ca micchāvācāpaccayā aneke pāpakā akusalā dhammā sambhavanti te cassa nijjiṇṇā honti; sammāvācāpaccayā ca aneke kusalā dhammā bhāvanāpāripūriṃ gacchanti. (3) &lt;/div&gt;&lt;/div&gt;&lt;div class="q" id="p_17A10_944"&gt; &lt;div class="p"&gt;&lt;span class="pN"&gt;944&lt;/span&gt;Sammākammantassa, bhikkhave, micchākammanto nijjiṇṇo hoti; ye ca micchākammantapaccayā aneke pāpakā akusalā dhammā sambhavanti te cassa nijjiṇṇā honti; sammākammantapaccayā ca aneke kusalā dhammā bhāvanāpāripūriṃ gacchanti. (4) &lt;/div&gt;&lt;/div&gt;&lt;div class="q" id="p_17A10_945"&gt; &lt;div class="p"&gt;&lt;span class="pN"&gt;945&lt;/span&gt;Sammāājīvassa, bhikkhave, micchāājīvo nijjiṇṇo hoti; ye ca micchāājīvapaccayā aneke pāpakā akusalā dhammā sambhavanti te cassa nijjiṇṇā honti; sammāājīvapaccayā ca aneke kusalā dhammā bhāvanāpāripūriṃ gacchanti. (5) &lt;/div&gt;&lt;/div&gt;&lt;div class="q" id="p_17A10_946"&gt; &lt;div class="p"&gt;&lt;span class="pN"&gt;946&lt;/span&gt;Sammāvāyāmassa, bhikkhave, micchāvāyāmo nijjiṇṇo hoti; ye ca micchāvāyāmapaccayā aneke pāpakā akusalā dhammā sambhavanti te cassa nijjiṇṇā honti; sammāvāyāmapaccayā ca aneke kusalā dhammā bhāvanāpāripūriṃ gacchanti. (6) &lt;/div&gt;&lt;/div&gt;&lt;div class="q" id="p_17A10_947"&gt; &lt;div class="p"&gt;&lt;span class="pN"&gt;947&lt;/span&gt;Sammāsatissa, bhikkhave, micchāsati nijjiṇṇā hoti; ye ca micchāsatipaccayā aneke pāpakā akusalā dhammā sambhavanti te cassa nijjiṇṇā honti; sammāsatipaccayā ca aneke kusalā dhammā bhāvanāpāripūriṃ gacchanti. (7) &lt;/div&gt;&lt;/div&gt;&lt;div class="q" id="p_17A10_948"&gt; &lt;div class="p"&gt;&lt;span class="pN"&gt;948&lt;/span&gt;Sammāsamādhissa, bhikkhave, micchāsamādhi nijjiṇṇo hoti; ye ca micchāsamādhipaccayā aneke pāpakā akusalā dhammā sambhavanti te cassa nijjiṇṇā honti; sammāsamādhipaccayā ca aneke kusalā dhammā bhāvanāpāripūriṃ gacchanti. (8) &lt;/div&gt;&lt;/div&gt;&lt;div class="q" id="p_17A10_949"&gt; &lt;div class="p"&gt;&lt;span class="pN"&gt;949&lt;/span&gt;Sammāñāṇissa, bhikkhave, micchāñāṇaṃ nijjiṇṇaṃ hoti; ye ca micchāñāṇapaccayā aneke pāpakā akusalā dhammā sambhavanti te cassa nijjiṇṇā honti; sammāñāṇapaccayā ca aneke kusalā dhammā bhāvanāpāripūriṃ gacchanti. (9) &lt;/div&gt;&lt;/div&gt;&lt;div class="q" id="p_17A10_950"&gt; &lt;div class="p"&gt;&lt;span class="pN"&gt;950&lt;/span&gt;Sammāvimuttissa, bhikkhave, micchāvimutti nijjiṇṇā hoti; ye ca micchāvimuttipaccayā aneke pāpakā akusalā dhammā sambhavanti te cassa nijjiṇṇā honti; sammāvimuttipaccayā ca aneke kusalā dhammā bhāvanāpāripūriṃ gacchanti. (10) &lt;/div&gt;&lt;/div&gt;&lt;div class="q" id="p_17A10_951"&gt; &lt;div class="p"&gt;&lt;span class="pN"&gt;951&lt;/span&gt;Imāni kho, bhikkhave, dasa nijjaravatthūnī”ti. &lt;/div&gt;&lt;/div&gt;&lt;div class="CENTER" id="p_17A10_952"&gt;&lt;span class="pN"&gt;952&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268233" title="Go to previous page"&gt;&amp;lt;&amp;lt; 3.1.5 Vijjāsutta&lt;/a&gt;&lt;a href="javascript:void(0)" onclick="upP()" id="upL" name="266480" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268235" title="Go to next page"&gt;3.1.7 Dhovanasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
