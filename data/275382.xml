<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A3"&gt;15A3 Tikanipātapāḷi&lt;/a&gt; » &lt;a href="/tipitaka/15A3/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/15A3/1/1.2"&gt;1.2 Rathakāravagga&lt;/a&gt;&lt;/div&gt;&lt;div class="i"&gt;1.2.9 Paṭhamapāpaṇikasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Rathakāravagga&lt;/div&gt;&lt;div class=h&gt;Paṭhamapāpaṇikasutta&lt;/div&gt;&lt;div class="q" id="p_15A3_78"&gt; &lt;div class="divNumber"&gt;19.&lt;/div&gt; &lt;div class="p"&gt;&lt;span class="pN"&gt;78&lt;/span&gt;“Tīhi, bhikkhave, aṅgehi samannāgato pāpaṇiko abhabbo anadhigataṃ vā bhogaṃ adhigantuṃ, adhigataṃ vā bhogaṃ phātiṃ kātuṃ. Katamehi tīhi? Idha, bhikkhave, pāpaṇiko pubbaṇhasamayaṃ na sakkaccaṃ kammantaṃ adhiṭṭhāti, majjhanhikasamayaṃ na sakkaccaṃ kammantaṃ adhiṭṭhāti, sāyanhasamayaṃ na sakkaccaṃ kammantaṃ adhiṭṭhāti. Imehi kho, bhikkhave, tīhi aṅgehi samannāgato pāpaṇiko abhabbo anadhigataṃ vā bhogaṃ adhigantuṃ, adhigataṃ vā bhogaṃ phātiṃ kātuṃ. &lt;/div&gt;&lt;/div&gt;&lt;div class="q" id="p_15A3_79"&gt; &lt;div class="p"&gt;&lt;span class="pN"&gt;79&lt;/span&gt;Evamevaṃ kho, bhikkhave, tīhi dhammehi samannāgato bhikkhu abhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātuṃ. Katamehi tīhi? Idha, bhikkhave, bhikkhu pubbaṇhasamayaṃ na sakkaccaṃ samādhinimittaṃ adhiṭṭhāti, majjhanhikasamayaṃ na sakkaccaṃ samādhinimittaṃ adhiṭṭhāti, sāyanhasamayaṃ na sakkaccaṃ samādhinimittaṃ adhiṭṭhāti. Imehi kho, bhikkhave, tīhi dhammehi samannāgato bhikkhu abhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātuṃ. &lt;/div&gt;&lt;/div&gt;&lt;div class="q" id="p_15A3_80"&gt; &lt;div class="p"&gt;&lt;span class="pN"&gt;80&lt;/span&gt;Tīhi, bhikkhave, aṅgehi samannāgato pāpaṇiko bhabbo anadhigataṃ vā bhogaṃ adhigantuṃ, adhigataṃ vā bhogaṃ phātiṃ kātuṃ. Katamehi tīhi? Idha, bhikkhave, pāpaṇiko pubbaṇhasamayaṃ sakkaccaṃ kammantaṃ adhiṭṭhāti, majjhanhikasamayaṃ…pe…  sāyanhasamayaṃ sakkaccaṃ kammantaṃ adhiṭṭhāti. Imehi kho, bhikkhave, tīhi aṅgehi samannāgato pāpaṇiko bhabbo anadhigataṃ vā bhogaṃ adhigantuṃ, adhigataṃ vā bhogaṃ phātiṃ kātuṃ. &lt;/div&gt;&lt;/div&gt;&lt;div class="q" id="p_15A3_81"&gt; &lt;div class="p"&gt;&lt;span class="pN"&gt;81&lt;/span&gt;Evamevaṃ kho, bhikkhave, tīhi dhammehi samannāgato bhikkhu bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātuṃ. Katamehi tīhi? Idha, bhikkhave, bhikkhu pubbaṇhasamayaṃ sakkaccaṃ samādhinimittaṃ adhiṭṭhāti, majjhanhikasamayaṃ…pe…  sāyanhasamayaṃ sakkaccaṃ samādhinimittaṃ adhiṭṭhāti. Imehi kho, bhikkhave, tīhi dhammehi samannāgato bhikkhu bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ dhammaṃ phātiṃ kātun”ti. &lt;/div&gt;&lt;/div&gt;&lt;div class="CENTER" id="p_15A3_82"&gt;&lt;span class="pN"&gt;82&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275381" title="Go to previous page"&gt;&amp;lt;&amp;lt; 1.2.8 Devalokasutta&lt;/a&gt;&lt;a href="javascript:void(0)" onclick="upP()" id="upL" name="273095" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275383" title="Go to next page"&gt;1.2.10 Dutiyapāpaṇikasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
