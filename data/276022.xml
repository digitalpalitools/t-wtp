<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A5"&gt;16A5 Pañcakanipātapāḷi&lt;/a&gt; » &lt;a href="/tipitaka/16A5/5"&gt;5 Pañcamapaṇṇāsaka&lt;/a&gt; » &lt;a href="/tipitaka/16A5/5/5.3"&gt;5.3 Dīghacārikavagga&lt;/a&gt;&lt;/div&gt;&lt;div class="i"&gt;5.3.2 Dutiyadīghacārikasutta&lt;/div&gt;&lt;div class=h&gt;Pañcamapaṇṇāsaka&lt;/div&gt;&lt;div class=h&gt;Dīghacārikavagga&lt;/div&gt;&lt;div class=h&gt;Dutiyadīghacārikasutta&lt;/div&gt;&lt;div class="q" id="p_16A5_1261"&gt; &lt;div class="divNumber"&gt;222.&lt;/div&gt; &lt;div class="p"&gt;&lt;span class="pN"&gt;1261&lt;/span&gt;“Pañcime, bhikkhave, ādīnavā dīghacārikaṃ anavatthacārikaṃ anuyuttassa viharato. Katame pañca? Anadhigataṃ nādhigacchati, adhigatā parihāyati, adhigatenekaccena avisārado hoti, gāḷhaṃ rogātaṅkaṃ phusati, na ca mittavā hoti. Ime kho, bhikkhave, pañca ādīnavā dīghacārikaṃ anavatthacārikaṃ anuyuttassa viharato. &lt;/div&gt;&lt;/div&gt;&lt;div class="q" id="p_16A5_1262"&gt; &lt;div class="p"&gt;&lt;span class="pN"&gt;1262&lt;/span&gt;Pañcime, bhikkhave, ānisaṃsā samavatthacāre. Katame pañca? Anadhigataṃ adhigacchati, adhigatā na parihāyati, adhigatenekaccena visārado hoti, na gāḷhaṃ rogātaṅkaṃ phusati, mittavā ca hoti. Ime kho, bhikkhave, pañca ānisaṃsā samavatthacāre”ti. &lt;/div&gt;&lt;/div&gt;&lt;div class="CENTER" id="p_16A5_1263"&gt;&lt;span class="pN"&gt;1263&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276021" title="Go to previous page"&gt;&amp;lt;&amp;lt; 5.3.1 Paṭhamadīghacārikasutta&lt;/a&gt;&lt;a href="javascript:void(0)" onclick="upP()" id="upL" name="273162" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276023" title="Go to next page"&gt;5.3.3 Atinivāsasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
