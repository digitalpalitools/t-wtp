<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.4"&gt;1.4 Catutthavagga&lt;/a&gt;&lt;/div&gt;&lt;div class="i"&gt;1.4.8 Niyāmokkantikathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Niyāmokkantikathā&lt;/div&gt;&lt;div class="q" id="p_32Kv_1396"&gt; &lt;div class="divNumber"&gt;403.&lt;/div&gt; &lt;div class="p"&gt;&lt;span class="pN"&gt;1396&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bodhisatto kassapassa bhagavato sāvakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1397"&gt; &lt;div class="p"&gt;&lt;span class="pN"&gt;1397&lt;/span&gt;๐ Bodhisatto kassapassa bhagavato sāvakoti? Āmantā. Sāvako hutvā buddho hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1398"&gt; &lt;div class="p"&gt;&lt;span class="pN"&gt;1398&lt;/span&gt;๐ Sāvako hutvā buddho hotīti? Āmantā. Anussaviyoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1399"&gt; &lt;div class="p"&gt;&lt;span class="pN"&gt;1399&lt;/span&gt;๐ Anussaviyoti? Āmantā. Nanu bhagavā sayambhūti? Āmantā. Hañci bhagavā sayambhū, no ca vata re vattabbe—  “anussaviyo”ti. &lt;/div&gt;&lt;/div&gt;&lt;div class="q" id="p_32Kv_1400"&gt; &lt;div class="p"&gt;&lt;span class="pN"&gt;1400&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bhagavatā bodhiyā mūle tīṇeva sāmaññaphalāni abhisambuddhānīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1401"&gt; &lt;div class="p"&gt;&lt;span class="pN"&gt;1401&lt;/span&gt;๐ Nanu bhagavatā bodhiyā mūle cattāri sāmaññaphalāni abhisambuddhānīti? Āmantā. Hañci bhagavatā bodhiyā mūle cattāri sāmaññaphalāni abhisambuddhāni, no ca vata re vattabbe—  “bodhisatto kassapassa bhagavato pāvacane okkantaniyāmo caritabrahmacariyo”ti. &lt;/div&gt;&lt;/div&gt;&lt;div class="q" id="p_32Kv_1402"&gt; &lt;div class="divNumber"&gt;404.&lt;/div&gt; &lt;div class="p"&gt;&lt;span class="pN"&gt;1402&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bodhisatto dukkarakāriyaṃ akāsīti? Āmantā. Dassanasampanno puggalo dukkarakāriyaṃ kareyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1403"&gt; &lt;div class="p"&gt;&lt;span class="pN"&gt;1403&lt;/span&gt;๐ Bodhisatto aparantapaṃ akāsi, aññaṃ satthāraṃ uddisīti? Āmantā. Dassanasampanno puggalo aññaṃ satthāraṃ uddiseyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1404"&gt; &lt;div class="p"&gt;&lt;span class="pN"&gt;1404&lt;/span&gt;๐ Āyasmā ānando bhagavato pāvacane okkantaniyāmo caritabrahmacariyo, āyasmā ānando bhagavato sāvakoti? Āmantā. Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1405"&gt; &lt;div class="p"&gt;&lt;span class="pN"&gt;1405&lt;/span&gt;๐ Citto gahapati hatthako āḷavako bhagavato pāvacane okkantaniyāmo caritabrahmacariyo, citto gahapati hatthako āḷavako bhagavato sāvakoti? Āmantā. Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1406"&gt; &lt;div class="p"&gt;&lt;span class="pN"&gt;1406&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Āyasmā ānando bhagavato pāvacane okkantaniyāmo caritabrahmacariyo, na ca bhagavato sāvakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1407"&gt; &lt;div class="p"&gt;&lt;span class="pN"&gt;1407&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Citto gahapati hatthako āḷavako bhagavato pāvacane okkantaniyāmo caritabrahmacariyo, na ca bhagavato sāvakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1408"&gt; &lt;div class="p"&gt;&lt;span class="pN"&gt;1408&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Sāvako jātiṃ vītivatto asāvako hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1409"&gt; &lt;div class="divNumber"&gt;405.&lt;/div&gt; &lt;div class="p"&gt;&lt;span class="pN"&gt;1409&lt;/span&gt;× Na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti? Āmantā. Nanu vuttaṃ bhagavatā—  “kassape ahaṃ, ānanda, bhagavati brahmacariyaṃ acariṃ āyatiṃ sambodhāyā”ti. Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti. &lt;/div&gt;&lt;/div&gt;&lt;div class="q" id="p_32Kv_1410"&gt; &lt;div class="p"&gt;&lt;span class="pN"&gt;1410&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_1411"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1411&lt;/div&gt; &lt;div class="G"&gt;“Sabbābhibhū sabbavidūhamasmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbesu dhammesu anupalitto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbañjaho taṇhakkhaye vimutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sayaṃ abhiññāya kamuddiseyyaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1412"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1412&lt;/div&gt; &lt;div class="G"&gt;Na me ācariyo atthi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sadiso me na vijjati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sadevakasmiṃ lokasmiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;natthi me paṭipuggalo.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1413"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1413&lt;/div&gt; &lt;div class="G"&gt;Ahañhi arahā loke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ahaṃ satthā anuttaro;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ekomhi sammāsambuddho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sītibhūtosmi nibbuto.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1414"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1414&lt;/div&gt; &lt;div class="G"&gt;Dhammacakkaṃ pavattetuṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Gacchāmi kāsinaṃ puraṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Andhībhūtasmiṃ lokasmiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Āhañchaṃ amatadundubhin”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1415"&gt; &lt;div class="p"&gt;&lt;span class="pN"&gt;1415&lt;/span&gt;“Yathā kho tvaṃ, āvuso, paṭijānāsi, arahasi anantajino”ti? &lt;/div&gt;&lt;/div&gt;&lt;div class="q" id="p_32Kv_1416"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1416&lt;/div&gt; &lt;div class="G"&gt;“Mādisā ve jinā honti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ye pattā āsavakkhayaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jitā me pāpakā dhammā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tasmāhaṃ upaka jino”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1417"&gt; &lt;div class="p"&gt;&lt;span class="pN"&gt;1417&lt;/span&gt;Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti. &lt;/div&gt;&lt;/div&gt;&lt;div class="q" id="p_32Kv_1418"&gt; &lt;div class="p"&gt;&lt;span class="pN"&gt;1418&lt;/span&gt;๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Nanu vuttaṃ bhagavatā—  “‘idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave…pe…  pariññātanti me, bhikkhave, pubbe ananussutesu dhammesu cakkhuṃ udapādi…pe…  āloko udapādi. ‘Idaṃ dukkhasamudayaṃ ariyasaccan’ti me, bhikkhave…pe…  ‘taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave…pe…  pahīnanti me, bhikkhave…pe…  ‘idaṃ dukkhanirodhaṃ ariyasaccan’ti me, bhikkhave…pe…  ‘taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave…pe…  sacchikatanti me, bhikkhave…pe…  ‘idaṃ dukkhanirodhagāminī paṭipadā ariyasaccan’ti me, bhikkhave…pe…  ‘taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave…pe…  bhāvitanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādī”ti. Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti. &lt;/div&gt;&lt;/div&gt;&lt;div class="CENTER" id="p_32Kv_1419"&gt;&lt;span class="pN"&gt;1419&lt;/span&gt;Niyāmokkantikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270169" title="Go to previous page"&gt;&amp;lt;&amp;lt; 1.4.7 Lakkhaṇakathā&lt;/a&gt;&lt;a href="javascript:void(0)" onclick="upP()" id="upL" name="267998" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270171" title="Go to next page"&gt;1.4.9 Aparāpisamannāgatakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
