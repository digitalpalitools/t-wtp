<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.7"&gt;3.7 Arūpadhammavavatthānavagga&lt;/a&gt;&lt;/div&gt;&lt;div class="i"&gt;3.7.16 Arūpadhammavavatthānadukkarapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Arūpadhammavavatthānavagga&lt;/div&gt;&lt;div class=h&gt;Arūpadhammavavatthānadukkarapañha&lt;/div&gt;&lt;div class="q" id="p_28Mi_507"&gt; &lt;div class="divNumber"&gt;109.&lt;/div&gt; &lt;div class="p"&gt;&lt;span class="pN"&gt;507&lt;/span&gt;Rājā āha—  “bhante nāgasena, dukkaraṃ nu kho bhagavatā katan”ti? Thero āha—  “dukkaraṃ, mahārāja, bhagavatā katan”ti. “Kiṃ pana, bhante nāgasena, bhagavatā dukkaraṃ katan”ti. “Dukkaraṃ, mahārāja, bhagavatā kataṃ imesaṃ arūpīnaṃ cittacetasikānaṃ dhammānaṃ ekārammaṇe vattamānānaṃ vavatthānaṃ akkhātaṃ ‘ayaṃ phasso, ayaṃ vedanā, ayaṃ saññā, ayaṃ cetanā, idaṃ cittan’”ti. &lt;/div&gt;&lt;/div&gt;&lt;div class="q" id="p_28Mi_508"&gt; &lt;div class="p"&gt;&lt;span class="pN"&gt;508&lt;/span&gt;“Opammaṃ karohī”ti. “Yathā, mahārāja, kocideva puriso nāvāya mahāsamuddaṃ ajjhogāhetvā hatthapuṭena udakaṃ gahetvā jivhāya sāyitvā jāneyya nu kho, mahārāja, so puriso ‘idaṃ gaṅgāya udakaṃ, idaṃ yamunāya udakaṃ, idaṃ aciravatiyā udakaṃ, idaṃ sarabhuyā udakaṃ, idaṃ mahiyā udakan’”ti? “Dukkaraṃ, bhante, jānitun”ti. “Ito dukkarataraṃ kho, mahārāja, bhagavatā kataṃ imesaṃ arūpīnaṃ cittacetasikānaṃ dhammānaṃ ekārammaṇe vattamānānaṃ vavatthānaṃ akkhātaṃ ‘ayaṃ phasso, ayaṃ vedanā, ayaṃ saññā, ayaṃ cetanā, idaṃ cittan’”ti. “Suṭṭhu, bhante”ti rājā abbhānumodīti. &lt;/div&gt;&lt;/div&gt;&lt;div class="CENTER" id="p_28Mi_509"&gt;&lt;span class="pN"&gt;509&lt;/span&gt;Arūpadhammavavatthānadukkarapañho soḷasamo.&lt;/div&gt;&lt;div class="ENDH3" id="p_28Mi_510"&gt;&lt;span class="pN"&gt;510&lt;/span&gt;Arūpadhammavavatthānavaggo sattamo.&lt;/div&gt;&lt;div class="CENTER" id="p_28Mi_511"&gt;&lt;span class="pN"&gt;511&lt;/span&gt;Imasmiṃ vagge soḷasa pañhā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269695" title="Go to previous page"&gt;&amp;lt;&amp;lt; 3.7.15 Viññāṇanānatthapañha&lt;/a&gt;&lt;a href="javascript:void(0)" onclick="upP()" id="upL" name="267871" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267872" title="Go to next page"&gt;3.8 Milindapañhapucchāvisajjanā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
