<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/11"&gt;11 Sotāpattisaṃyutta&lt;/a&gt; » &lt;a href="/tipitaka/14S5/11/11.5"&gt;11.5 Sagāthakapuññābhisandavagga&lt;/a&gt;&lt;/div&gt;&lt;div class="i"&gt;11.5.1 Paṭhamaabhisandasutta&lt;/div&gt;&lt;div class=h&gt;Sotāpattisaṃyutta&lt;/div&gt;&lt;div class=h&gt;Sagāthakapuññābhisandavagga&lt;/div&gt;&lt;div class=h&gt;Paṭhamaabhisandasutta&lt;/div&gt;&lt;div class="q" id="p_14S5_2045"&gt; &lt;div class="divNumber"&gt;1037.&lt;/div&gt; &lt;div class="p"&gt;&lt;span class="pN"&gt;2045&lt;/span&gt;“Cattārome, bhikkhave, puññābhisandā, kusalābhisandā, sukhassāhārā. Katame cattāro? Idha, bhikkhave, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṃ buddho bhagavāti. Ayaṃ paṭhamo puññābhisando, kusalābhisando, sukhassāhāro. &lt;/div&gt;&lt;/div&gt;&lt;div class="q" id="p_14S5_2046"&gt; &lt;div class="p"&gt;&lt;span class="pN"&gt;2046&lt;/span&gt;Puna caparaṃ, bhikkhave, ariyasāvako dhamme…pe…  saṃghe…pe… . &lt;/div&gt;&lt;/div&gt;&lt;div class="q" id="p_14S5_2047"&gt; &lt;div class="p"&gt;&lt;span class="pN"&gt;2047&lt;/span&gt;Puna caparaṃ, bhikkhave, ariyasāvako ariyakantehi sīlehi samannāgato hoti akhaṇḍehi…pe…  samādhisaṃvattanikehi. Ayaṃ catuttho puññābhisando, kusalābhisando, sukhassāhāro. Ime kho, bhikkhave, cattāro puññābhisandā, kusalābhisandā, sukhassāhārā. &lt;/div&gt;&lt;/div&gt;&lt;div class="q" id="p_14S5_2048"&gt; &lt;div class="p"&gt;&lt;span class="pN"&gt;2048&lt;/span&gt;Imehi kho, bhikkhave, catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gaṇetuṃ—  ‘ettako puññābhisando, kusalābhisando, sukhassāhāro’ti. Atha kho asaṅkhyeyyo appameyyo mahāpuññakkhandhotveva saṅkhyaṃ gacchati. &lt;/div&gt;&lt;/div&gt;&lt;div class="q" id="p_14S5_2049"&gt; &lt;div class="p"&gt;&lt;span class="pN"&gt;2049&lt;/span&gt;Seyyathāpi, bhikkhave, mahāsamudde na sukaraṃ udakassa pamāṇaṃ gaṇetuṃ—  ‘ettakāni udakāḷhakānī’ti vā ‘ettakāni udakāḷhakasatānī’ti vā ‘ettakāni udakāḷhakasahassānī’ti vā ‘ettakāni udakāḷhakasatasahassānī’ti vāti. Atha kho asaṅkhyeyyo appameyyo mahāudakakkhandhotveva saṅkhyaṃ gacchati. Evameva kho, bhikkhave, imehi catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gaṇetuṃ—  ‘ettako puññābhisando, kusalābhisando, sukhassāhāro’ti. Atha kho asaṅkhyeyyo appameyyo mahāpuññakkhandhotveva saṅkhyaṃ gacchatī”ti. &lt;/div&gt;&lt;/div&gt;&lt;div class="q" id="p_14S5_2050"&gt; &lt;div class="p"&gt;&lt;span class="pN"&gt;2050&lt;/span&gt;Idamavoca bhagavā. Idaṃ vatvāna sugato athāparaṃ etadavoca satthā—  &lt;/div&gt;&lt;/div&gt;&lt;div class="q" id="p_14S5_2051"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2051&lt;/div&gt; &lt;div class="G"&gt;“Mahodadhiṃ aparimitaṃ mahāsaraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bahubheravaṃ ratanagaṇānamālayaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Najjo yathā naragaṇasaṅghasevitā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puthū savantī upayanti sāgaraṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_14S5_2052"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2052&lt;/div&gt; &lt;div class="G"&gt;Evaṃ naraṃ annapānavatthadadaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Seyyāni paccattharaṇassa dāyakaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puññassa dhārā upayanti paṇḍitaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Najjo yathā vārivahāva sāgaran”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_14S5_2053"&gt;&lt;span class="pN"&gt;2053&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272876" title="Go to previous page"&gt;&amp;lt;&amp;lt; 11.5 Sagāthakapuññābhisandavagga&lt;/a&gt;&lt;a href="javascript:void(0)" onclick="upP()" id="upL" name="272876" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274948" title="Go to next page"&gt;11.5.2 Dutiyaabhisandasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
