<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/3"&gt;3 Dhātusaṃyutta&lt;/a&gt; » &lt;a href="/tipitaka/12S2/3/3.3"&gt;3.3 Kammapathavagga&lt;/a&gt;&lt;/div&gt;&lt;div class="i"&gt;3.3.3 Pañcasikkhāpadasutta&lt;/div&gt;&lt;div class=h&gt;Dhātusaṃyutta&lt;/div&gt;&lt;div class=h&gt;Kammapathavagga&lt;/div&gt;&lt;div class=h&gt;Pañcasikkhāpadasutta&lt;/div&gt;&lt;div class="q" id="p_12S2_768"&gt; &lt;div class="divNumber"&gt;109.&lt;/div&gt; &lt;div class="p"&gt;&lt;span class="pN"&gt;768&lt;/span&gt;Sāvatthiyaṃ viharati. “Dhātusova, bhikkhave, sattā saṃsandanti samenti. Pāṇātipātino pāṇātipātīhi saddhiṃ saṃsandanti samenti; adinnādāyino adinnādāyīhi saddhiṃ saṃsandanti samenti; kāmesumicchācārino kāmesumicchācārīhi saddhiṃ saṃsandanti samenti; musāvādino musāvādīhi saddhiṃ saṃsandanti samenti; surāmerayamajjappamādaṭṭhāyino surāmerayamajjappamādaṭṭhāyīhi saddhiṃ saṃsandanti samenti. &lt;/div&gt;&lt;/div&gt;&lt;div class="q" id="p_12S2_769"&gt; &lt;div class="p"&gt;&lt;span class="pN"&gt;769&lt;/span&gt;Pāṇātipātā paṭiviratā pāṇātipātā paṭiviratehi saddhiṃ saṃsandanti samenti; adinnādānā paṭiviratā adinnādānā paṭiviratehi saddhiṃ saṃsandanti samenti; kāmesumicchācārā paṭiviratā kāmesumicchācārā paṭiviratehi saddhiṃ saṃsandanti samenti; musāvādā paṭiviratā musāvādā paṭiviratehi saddhiṃ saṃsandanti samenti; surāmerayamajjappamādaṭṭhānā paṭiviratā surāmerayamajjappamādaṭṭhānā paṭiviratehi saddhiṃ saṃsandanti samentī”ti. &lt;/div&gt;&lt;/div&gt;&lt;div class="CENTER" id="p_12S2_770"&gt;&lt;span class="pN"&gt;770&lt;/span&gt;Tatiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273994" title="Go to previous page"&gt;&amp;lt;&amp;lt; 3.3.2 Dussīlasutta&lt;/a&gt;&lt;a href="javascript:void(0)" onclick="upP()" id="upL" name="272727" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273996" title="Go to next page"&gt;3.3.4 Sattakammapathasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
