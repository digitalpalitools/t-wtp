<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.9"&gt;10.9 Cittasaṃsaṭṭhasamuṭṭhānaduka&lt;/a&gt; » &lt;a href="/tipitaka/38P2/10/10.9/10.9.7"&gt;10.9.7 Pañhāvāra&lt;/a&gt; » &lt;a href="/tipitaka/38P2/10/10.9/10.9.7/10.9.7.1"&gt;10.9.7.1 Paccayānuloma&lt;/a&gt; » &lt;a href="/tipitaka/38P2/10/10.9/10.9.7/10.9.7.1/10.9.7.1.1"&gt;10.9.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthi&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Cittasaṃsaṭṭhasamuṭṭhānaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthi&lt;/div&gt;&lt;div class="q" id="p_38P2_3071"&gt; &lt;div class="divNumber"&gt;307.&lt;/div&gt; &lt;div class="p"&gt;&lt;span class="pN"&gt;3071&lt;/span&gt;Cittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa dhammassa atthipaccayena paccayo (paṭiccasadisā). Cittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) Cittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa ca nocittasaṃsaṭṭhasamuṭṭhānassa ca dhammassa atthipaccayena paccayo. (Paṭiccasadisā.) (3) &lt;/div&gt;&lt;/div&gt;&lt;div class="q" id="p_38P2_3072"&gt; &lt;div class="p"&gt;&lt;span class="pN"&gt;3072&lt;/span&gt;Nocittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Purejātasadisaṃ purejātaṃ kātabbaṃ. Sabbaṃ saṃkhittaṃ. Vitthāretabbaṃ.) (1) &lt;/div&gt;&lt;/div&gt;&lt;div class="q" id="p_38P2_3073"&gt; &lt;div class="p"&gt;&lt;span class="pN"&gt;3073&lt;/span&gt;Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  cittaṃ sampayuttakānaṃ khandhānaṃ atthipaccayena paccayo; paṭisandhikkhaṇe cittaṃ sampayuttakānaṃ khandhānaṃ atthipaccayena paccayo, paṭisandhikkhaṇe vatthu cittasaṃsaṭṭhasamuṭṭhānānaṃ khandhānaṃ atthipaccayena paccayo. (&lt;span class="bold"&gt;Purejātaṃ&lt;/span&gt;—  purejātasadisaṃ, ninnānākaraṇaṃ.) (2) &lt;/div&gt;&lt;/div&gt;&lt;div class="q" id="p_38P2_3074"&gt; &lt;div class="p"&gt;&lt;span class="pN"&gt;3074&lt;/span&gt;Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa ca nocittasaṃsaṭṭhasamuṭṭhānassa ca dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  cittaṃ sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe cittaṃ sampayuttakānaṃ khandhānaṃ kaṭattā ca rūpānaṃ atthipaccayena paccayo, paṭisandhikkhaṇe vatthu cittassa sampayuttakānañca khandhānaṃ atthipaccayena paccayo. &lt;span class="bold"&gt;Purejātaṃ&lt;/span&gt;. (Purejātasadisaṃ.) (3) &lt;/div&gt;&lt;/div&gt;&lt;div class="q" id="p_38P2_3075"&gt; &lt;div class="divNumber"&gt;308.&lt;/div&gt; &lt;div class="p"&gt;&lt;span class="pN"&gt;3075&lt;/span&gt;Cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā cittasaṃsaṭṭhasamuṭṭhānassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  cakkhuviññāṇasahagato eko khandho ca cakkhuviññāṇañca dvinnaṃ khandhānaṃ…pe…  dve khandhā ca…pe…  cakkhuviññāṇasahagato eko khandho ca cakkhāyatanañca dvinnaṃ khandhānaṃ…pe…  dve khandhā ca…pe…  kāyaviññāṇasahagato…pe…  cittasaṃsaṭṭhasamuṭṭhāno eko khandho ca cittañca dvinnaṃ khandhānaṃ atthipaccayena paccayo, dve khandhā ca…pe…  cittasaṃsaṭṭhasamuṭṭhāno eko khandho ca vatthu ca dvinnaṃ khandhānaṃ atthipaccayena paccayo…pe…  dve khandhā ca…pe… . (Paṭisandhikkhaṇe dvepi kātabbā.) (1) &lt;/div&gt;&lt;/div&gt;&lt;div class="q" id="p_38P2_3076"&gt; &lt;div class="p"&gt;&lt;span class="pN"&gt;3076&lt;/span&gt;Cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā nocittasaṃsaṭṭhasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā…pe…  cittasaṃsaṭṭhasamuṭṭhānā khandhā ca cittañca cittasaṃsaṭṭhasamuṭṭhānānaṃ rūpānaṃ atthipaccayena paccayo, cittasaṃsaṭṭhasamuṭṭhānā khandhā ca mahābhūtā ca cittasaṃsaṭṭhasamuṭṭhānānaṃ rūpānaṃ atthipaccayena paccayo, cittasaṃsaṭṭhasamuṭṭhānā khandhā ca vatthu ca cittassa atthipaccayena paccayo (paṭisandhikkhaṇe tīṇi kātabbā). &lt;span class="bold"&gt;Pacchājātā&lt;/span&gt;—  cittasaṃsaṭṭhasamuṭṭhānā khandhā ca cittañca purejātassa imassa nocittasaṃsaṭṭhasamuṭṭhānassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  cittasaṃsaṭṭhasamuṭṭhānā khandhā ca cittañca kabaḷīkāro āhāro ca imassa nocittasaṃsaṭṭhasamuṭṭhānassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  cittasaṃsaṭṭhasamuṭṭhānā khandhā ca cittañca rūpajīvitindriyañca kaṭattārūpānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3077"&gt; &lt;div class="p"&gt;&lt;span class="pN"&gt;3077&lt;/span&gt;Cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā cittasaṃsaṭṭhasamuṭṭhānassa ca nocittasaṃsaṭṭhasamuṭṭhānassa ca dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  cakkhuviññāṇasahagato eko khandho ca cakkhāyatanañca dvinnaṃ khandhānaṃ cakkhuviññāṇassa ca atthipaccayena paccayo, dve khandhā ca…pe…  kāyaviññāṇasahagato…pe… . &lt;span class="bold"&gt;Sahajāto&lt;/span&gt;—  cittasaṃsaṭṭhasamuṭṭhāno eko khandho ca cittañca dvinnaṃ khandhānaṃ cittasamuṭṭhānānañca rūpānaṃ atthipaccayena paccayo, dve khandhā ca…pe…  cittasaṃsaṭṭhasamuṭṭhāno eko khandho ca vatthu ca dvinnaṃ khandhānaṃ cittassa ca atthipaccayena paccayo, dve khandhā ca…pe… . (Paṭisandhikkhaṇe dvepi kātabbā.) (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265337" title="Go to previous page"&gt;&amp;lt;&amp;lt; Vippayutta&lt;/a&gt;&lt;a href="javascript:void(0)" onclick="upP()" id="upL" name="263764" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263765" title="Go to next page"&gt;10.9.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
