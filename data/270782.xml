<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/29Dhs"&gt;29Dhs Dhammasaṅgaṇīpāḷi&lt;/a&gt; » &lt;a href="/tipitaka/29Dhs/2"&gt;2 Niddesa&lt;/a&gt; » &lt;a href="/tipitaka/29Dhs/2/2.3"&gt;2.3 Nikkhepakaṇḍa&lt;/a&gt; » &lt;a href="/tipitaka/29Dhs/2/2.3/2.3.3"&gt;2.3.3 Suttantikadukanikkhepa&lt;/a&gt;&lt;/div&gt;&lt;div class="i"&gt;2.3.3.28 Indriyesuguttadvāratāduka&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Nikkhepakaṇḍa&lt;/div&gt;&lt;div class=h&gt;Suttantikadukanikkhepa&lt;/div&gt;&lt;div class=h&gt;Indriyesuguttadvāratāduka&lt;/div&gt;&lt;div class="q" id="p_29Dhs_2059"&gt; &lt;div class="divNumber"&gt;1354.&lt;/div&gt; &lt;div class="p"&gt;&lt;span class="pN"&gt;2059&lt;/span&gt;Tattha katamā indriyesu guttadvāratā? Idhekacco cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā…pe…  ghānena gandhaṃ ghāyitvā…pe…  jivhāya rasaṃ sāyitvā…pe…  kāyena phoṭṭhabbaṃ phusitvā…pe…  manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. Yā imesaṃ channaṃ indriyānaṃ gutti gopanā ārakkho saṃvaro—  ayaṃ vuccati indriyesu guttadvāratā. &lt;/div&gt;&lt;/div&gt;&lt;div class="q" id="p_29Dhs_2060"&gt; &lt;div class="divNumber"&gt;1355.&lt;/div&gt; &lt;div class="p"&gt;&lt;span class="pN"&gt;2060&lt;/span&gt;Tattha katamā bhojane mattaññutā? Idhekacco paṭisaṅkhā yoniso āhāraṃ āhāreti—  neva davāya na madāya na maṇḍanāya na vibhūsanāya yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya, iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca phāsuvihāro cāti. Yā tattha santuṭṭhitā mattaññutā paṭisaṅkhā bhojane—  ayaṃ vuccati bhojane mattaññutā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270781" title="Go to previous page"&gt;&amp;lt;&amp;lt; 2.3.3.27 Indriyesuaguttadvāratāduka&lt;/a&gt;&lt;a href="javascript:void(0)" onclick="upP()" id="upL" name="269946" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270783" title="Go to next page"&gt;2.3.3.29 Muṭṭhasaccaduka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
