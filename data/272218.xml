<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/15"&gt;15 Mahāsaṅgāma&lt;/a&gt;&lt;/div&gt;&lt;div class="i"&gt;15.5 Parapakkhādiavajānana&lt;/div&gt;&lt;div class=h&gt;Mahāsaṅgāma&lt;/div&gt;&lt;div class=h&gt;Parapakkhādiavajānana&lt;/div&gt;&lt;div class="q" id="p_5V_1861"&gt; &lt;div class="divNumber"&gt;391.&lt;/div&gt; &lt;div class="p"&gt;&lt;span class="pN"&gt;1861&lt;/span&gt;&lt;span class="bold"&gt;Kathaṃ laddhapakkhomhīti parapakkhaṃ avajānāti&lt;/span&gt;? Idhekacco laddhapakkho hoti laddhaparivāro pakkhavā ñātimā. “Ayaṃ aladdhapakkho aladdhaparivāro na pakkhavā na ñātimā”ti tassa avajānanto adhammaṃ dhammoti dīpeti, dhammaṃ adhammoti dīpeti…pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ laddhapakkhomhīti parapakkhaṃ avajānāti. &lt;/div&gt;&lt;/div&gt;&lt;div class="q" id="p_5V_1862"&gt; &lt;div class="divNumber"&gt;392.&lt;/div&gt; &lt;div class="p"&gt;&lt;span class="pN"&gt;1862&lt;/span&gt;&lt;span class="bold"&gt;Kathaṃ bahussutomhīti appassutaṃ avajānāti&lt;/span&gt;? Idhekacco bahussuto hoti sutadharo sutasannicayo. “Ayaṃ appassuto appāgamo appadharo”ti tassa avajānanto adhammaṃ dhammoti dīpeti, dhammaṃ adhammoti dīpeti…pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ bahussutomhīti appassutaṃ avajānāti. &lt;/div&gt;&lt;/div&gt;&lt;div class="q" id="p_5V_1863"&gt; &lt;div class="divNumber"&gt;393.&lt;/div&gt; &lt;div class="p"&gt;&lt;span class="pN"&gt;1863&lt;/span&gt;&lt;span class="bold"&gt;Kathaṃ therataromhīti navakataraṃ avajānāti&lt;/span&gt;? Idhekacco thero hoti rattaññū cirapabbajito “ayaṃ navako appaññāto appakataññū imassa vacanaṃ akataṃ bhavissatī”ti tassa avajānanto adhammaṃ dhammoti dīpeti, dhammaṃ adhammoti dīpeti…pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ therataromhīti navakataraṃ avajānāti. &lt;/div&gt;&lt;/div&gt;&lt;div class="q" id="p_5V_1864"&gt; &lt;div class="divNumber"&gt;394.&lt;/div&gt; &lt;div class="p"&gt;&lt;span class="pN"&gt;1864&lt;/span&gt;&lt;span class="bold"&gt;Asampattaṃ na byāharitabban&lt;/span&gt;ti anotiṇṇaṃ bhāraṃ na otāretabbaṃ. &lt;span class="bold"&gt;Sampattaṃ dhammato vinayato na parihāpetabban&lt;/span&gt;ti yaṃatthāya saṃgho sannipatito hoti, taṃ atthaṃ dhammato vinayato na parihāpetabbaṃ. &lt;/div&gt;&lt;/div&gt;&lt;div class="q" id="p_5V_1865"&gt; &lt;div class="divNumber"&gt;395.&lt;/div&gt; &lt;div class="p"&gt;&lt;span class="pN"&gt;1865&lt;/span&gt;&lt;span class="bold"&gt;Yena dhammenā&lt;/span&gt;ti bhūtena vatthunā. &lt;span class="bold"&gt;Yena vinayenā&lt;/span&gt;ti codetvā sāretvā. &lt;span class="bold"&gt;Yena satthusāsanenā&lt;/span&gt;ti ñattisampadāya anussāvanasampadāya, yena dhammena yena vinayena yena satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabbanti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272217" title="Go to previous page"&gt;&amp;lt;&amp;lt; 15.4 Saññāpanīyādi&lt;/a&gt;&lt;a href="javascript:void(0)" onclick="upP()" id="upL" name="271639" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272219" title="Go to next page"&gt;15.6 Anuvijjakassaanuyoga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
