<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/5"&gt;5 Khuddakaaḍḍhapaṇṇāsaka&lt;/a&gt; » &lt;a href="/tipitaka/32Kv/5/5.3"&gt;5.3 Tevīsatimavagga&lt;/a&gt;&lt;/div&gt;&lt;div class="i"&gt;5.3.3--7 Issariyakāmakārikādikathā&lt;/div&gt;&lt;div class=h&gt;Khuddakaaḍḍhapaṇṇāsaka&lt;/div&gt;&lt;div class=h&gt;Tevīsatimavagga&lt;/div&gt;&lt;div class=h&gt;Issariyakāmakārikādikathā&lt;/div&gt;&lt;div class="q" id="p_32Kv_2779"&gt; &lt;div class="divNumber"&gt;910.&lt;/div&gt; &lt;div class="p"&gt;&lt;span class="pN"&gt;2779&lt;/span&gt;๐ Bodhisatto issariyakāmakārikāhetu vinipātaṃ gacchatīti? Āmantā. Bodhisatto issariyakāmakārikāhetu nirayaṃ gacchati, sañjīvaṃ gacchati, kālasuttaṃ gacchati, tāpanaṃ gacchati, mahātāpanaṃ gacchati, saṅghātakaṃ gacchati, roruvaṃ gacchati…pe…  avīciṃ gacchatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2780"&gt; &lt;div class="p"&gt;&lt;span class="pN"&gt;2780&lt;/span&gt;๐ Bodhisatto issariyakāmakārikāhetu vinipātaṃ gacchatīti? Āmantā. “Bodhisatto issariyakāmakārikāhetu vinipātaṃ gacchatī”ti—  attheva suttantoti? Natthi. Hañci “bodhisatto issariyakāmakārikāhetu vinipātaṃ gacchatī”ti—  nattheva suttanto, no ca vata re vattabbe—  “bodhisatto issariyakāmakārikāhetu vinipātaṃ gacchatī”ti. &lt;/div&gt;&lt;/div&gt;&lt;div class="q" id="p_32Kv_2781"&gt; &lt;div class="divNumber"&gt;911.&lt;/div&gt; &lt;div class="p"&gt;&lt;span class="pN"&gt;2781&lt;/span&gt;๐ Bodhisatto issariyakāmakārikāhetu gabbhaseyyaṃ okkamatīti? Āmantā. Bodhisatto issariyakāmakārikāhetu nirayaṃ upapajjeyya, tiracchānayoniṃ upapajjeyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2782"&gt; &lt;div class="p"&gt;&lt;span class="pN"&gt;2782&lt;/span&gt;๐ Bodhisatto issariyakāmakārikāhetu gabbhaseyyaṃ okkamatīti? Āmantā. Bodhisatto iddhimāti? Na hevaṃ vattabbe…pe…  bodhisatto iddhimāti? Āmantā. Bodhisattena chandiddhipādo bhāvito…pe…  vīriyiddhipādo…pe…  cittiddhipādo…pe…  vīmaṃsiddhipādo bhāvitoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2783"&gt; &lt;div class="p"&gt;&lt;span class="pN"&gt;2783&lt;/span&gt;๐ Bodhisatto issariyakāmakārikāhetu gabbhaseyyaṃ okkamatīti? Āmantā. “Bodhisatto issariyakāmakārikāhetu gabbhaseyyaṃ okkamatī”ti—  attheva suttantoti? Natthi. Hañci “bodhisatto issariyakāmakārikāhetu gabbhaseyyaṃ okkamatī”ti—  nattheva suttanto, no ca vata re vattabbe—  “bodhisatto issariyakāmakārikāhetu gabbhaseyyaṃ okkamatī”ti. &lt;/div&gt;&lt;/div&gt;&lt;div class="q" id="p_32Kv_2784"&gt; &lt;div class="divNumber"&gt;912.&lt;/div&gt; &lt;div class="p"&gt;&lt;span class="pN"&gt;2784&lt;/span&gt;๐ Bodhisatto issariyakāmakārikāhetu dukkarakārikaṃ akāsīti? Āmantā. Bodhisatto issariyakāmakārikāhetu “sassato loko”ti paccāgacchi, “asassato loko”ti…pe…  “antavā loko”ti…pe…  “anantavā loko”ti…  “taṃ jīvaṃ taṃ sarīran”ti…  “aññaṃ jīvaṃ aññaṃ sarīran”ti…  “hoti tathāgato paraṃ maraṇā”ti…  “na hoti tathāgato paraṃ maraṇā”ti…  “hoti ca na ca hoti tathāgato paraṃ maraṇā”ti…pe…  “neva hoti na na hoti tathāgato paraṃ maraṇā”ti paccāgacchīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2785"&gt; &lt;div class="p"&gt;&lt;span class="pN"&gt;2785&lt;/span&gt;๐ Bodhisatto issariyakāmakārikāhetu dukkarakārikaṃ akāsīti? Āmantā. “Bodhisatto issariyakāmakārikāhetu dukkarakārikaṃ akāsī”ti—  attheva suttantoti? Natthi. Hañci “bodhisatto issariyakāmakārikāhetu dukkarakārikaṃ akāsī”ti—  nattheva suttanto, no ca vata re vattabbe—  “bodhisatto issariyakāmakārikāhetu dukkarakārikaṃ akāsī”ti. &lt;/div&gt;&lt;/div&gt;&lt;div class="q" id="p_32Kv_2786"&gt; &lt;div class="divNumber"&gt;913.&lt;/div&gt; &lt;div class="p"&gt;&lt;span class="pN"&gt;2786&lt;/span&gt;๐ Bodhisatto issariyakāmakārikāhetu aparantapaṃ akāsi, aññaṃ satthāraṃ uddisīti? Āmantā. Bodhisatto issariyakāmakārikāhetu “sassato loko”ti paccāgacchi…pe…  “neva hoti na na hoti tathāgato paraṃ maraṇā”ti paccāgacchīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2787"&gt; &lt;div class="divNumber"&gt;914.&lt;/div&gt; &lt;div class="p"&gt;&lt;span class="pN"&gt;2787&lt;/span&gt;๐ Bodhisatto issariyakāmakārikāhetu aññaṃ satthāraṃ uddisīti? Āmantā. “Bodhisatto issariyakāmakārikāhetu aññaṃ satthāraṃ uddisī”ti—  attheva suttantoti? Natthi. Hañci “bodhisatto issariyakāmakārikāhetu aññaṃ satthāraṃ uddisī”ti—  nattheva suttanto, no ca vata re vattabbe—  “bodhisatto issariyakāmakārikāhetu aññaṃ satthāraṃ uddisī”ti. &lt;/div&gt;&lt;/div&gt;&lt;div class="CENTER" id="p_32Kv_2788"&gt;&lt;span class="pN"&gt;2788&lt;/span&gt;Issariyakāmakārikākathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270345" title="Go to previous page"&gt;&amp;lt;&amp;lt; 5.3.2 Arahantavaṇṇakathā&lt;/a&gt;&lt;a href="javascript:void(0)" onclick="upP()" id="upL" name="268017" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270347" title="Go to next page"&gt;5.3.8 Patirūpakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
