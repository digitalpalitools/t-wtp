<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A8"&gt;17A8 Aṭṭhakanipātapāḷi&lt;/a&gt; » &lt;a href="/tipitaka/17A8/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/17A8/1/1.2"&gt;1.2 Mahāvagga&lt;/a&gt;&lt;/div&gt;&lt;div class="i"&gt;1.2.5 Malasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Malasutta&lt;/div&gt;&lt;div class="q" id="p_17A8_168"&gt; &lt;div class="divNumber"&gt;15.&lt;/div&gt; &lt;div class="p"&gt;&lt;span class="pN"&gt;168&lt;/span&gt;“Aṭṭhimāni, bhikkhave, malāni. Katamāni aṭṭha? Asajjhāyamalā, bhikkhave, mantā; anuṭṭhānamalā, bhikkhave, gharā; malaṃ, bhikkhave, vaṇṇassa kosajjaṃ; pamādo, bhikkhave, rakkhato malaṃ; malaṃ, bhikkhave, itthiyā duccaritaṃ; maccheraṃ, bhikkhave, dadato malaṃ; malā, bhikkhave, pāpakā akusalā dhammā asmiṃ loke paramhi ca; tato, bhikkhave, malā malataraṃ avijjā paramaṃ malaṃ. Imāni kho, bhikkhave, aṭṭha malānīti. &lt;/div&gt;&lt;/div&gt;&lt;div class="q" id="p_17A8_169"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;169&lt;/div&gt; &lt;div class="G"&gt;Asajjhāyamalā mantā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;anuṭṭhānamalā gharā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Malaṃ vaṇṇassa kosajjaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pamādo rakkhato malaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_17A8_170"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;170&lt;/div&gt; &lt;div class="G"&gt;Malitthiyā duccaritaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;maccheraṃ dadato malaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Malā ve pāpakā dhammā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;asmiṃ loke paramhi ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tato malā malataraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;avijjā paramaṃ malan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_17A8_171"&gt;&lt;span class="pN"&gt;171&lt;/span&gt;Pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276311" title="Go to previous page"&gt;&amp;lt;&amp;lt; 1.2.4 Assakhaḷuṅkasutta&lt;/a&gt;&lt;a href="javascript:void(0)" onclick="upP()" id="upL" name="273194" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276313" title="Go to next page"&gt;1.2.6 Dūteyyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
