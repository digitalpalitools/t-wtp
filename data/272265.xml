<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/2"&gt;2 Sāmaññaphalasutta&lt;/a&gt;&lt;/div&gt;&lt;div class="i"&gt;2.3 Sāmaññaphalapucchā&lt;/div&gt; &lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphalapucchā&lt;/div&gt;&lt;div class="q" id="p_6D_238"&gt; &lt;div class="divNumber"&gt;160.&lt;/div&gt; &lt;div class="p"&gt;&lt;span class="pN"&gt;238&lt;/span&gt;Atha kho rājā māgadho ajātasattu vedehiputto yāvatikā nāgassa bhūmi nāgena gantvā, nāgā paccorohitvā, pattikova yena maṇḍalamāḷassa dvāraṃ tenupasaṅkami; upasaṅkamitvā jīvakaṃ komārabhaccaṃ etadavoca—  “kahaṃ pana, samma jīvaka, bhagavā”ti? “Eso, mahārāja, bhagavā; eso, mahārāja, bhagavā majjhimaṃ thambhaṃ nissāya puratthābhimukho nisinno purakkhato bhikkhusaṃghassā”ti. &lt;/div&gt;&lt;/div&gt;&lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphalapucchā&lt;/div&gt;&lt;div class="q" id="p_6D_239"&gt; &lt;div class="divNumber"&gt;161.&lt;/div&gt; &lt;div class="p"&gt;&lt;span class="pN"&gt;239&lt;/span&gt;Atha kho rājā māgadho ajātasattu vedehiputto yena bhagavā tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhito kho rājā māgadho ajātasattu vedehiputto tuṇhībhūtaṃ tuṇhībhūtaṃ bhikkhusaṃghaṃ anuviloketvā rahadamiva vippasannaṃ udānaṃ udānesi—  “iminā me upasamena udayabhaddo kumāro samannāgato hotu, yenetarahi upasamena bhikkhusaṃgho samannāgato”ti. “Agamā kho tvaṃ, mahārāja, yathāpeman”ti. “Piyo me, bhante, udayabhaddo kumāro. Iminā me, bhante, upasamena udayabhaddo kumāro samannāgato hotu yenetarahi upasamena bhikkhusaṃgho samannāgato”ti. &lt;/div&gt;&lt;/div&gt;&lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphalapucchā&lt;/div&gt;&lt;div class="q" id="p_6D_240"&gt; &lt;div class="divNumber"&gt;162.&lt;/div&gt; &lt;div class="p"&gt;&lt;span class="pN"&gt;240&lt;/span&gt;Atha kho rājā māgadho ajātasattu vedehiputto bhagavantaṃ abhivādetvā, bhikkhusaṃghassa añjaliṃ paṇāmetvā, ekamantaṃ nisīdi. Ekamantaṃ nisinno kho rājā māgadho ajātasattu vedehiputto bhagavantaṃ etadavoca—  “puccheyyāmahaṃ, bhante, bhagavantaṃ kañcideva desaṃ; sace me bhagavā okāsaṃ karoti pañhassa veyyākaraṇāyā”ti. “Puccha, mahārāja, yadākaṅkhasī”ti. &lt;/div&gt;&lt;/div&gt;&lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphalapucchā&lt;/div&gt;&lt;div class="q" id="p_6D_241"&gt; &lt;div class="divNumber"&gt;163.&lt;/div&gt; &lt;div class="p"&gt;&lt;span class="pN"&gt;241&lt;/span&gt;“Yathā nu kho imāni, bhante, puthusippāyatanāni, seyyathidaṃ—  hatthārohā assārohā rathikā dhanuggahā celakā calakā piṇḍadāyakā uggā rājaputtā pakkhandino mahānāgā sūrā cammayodhino dāsikaputtā āḷārikā kappakā nhāpakā sūdā mālakārā rajakā pesakārā naḷakārā kumbhakārā gaṇakā muddikā, yāni vā panaññānipi evaṃgatāni puthusippāyatanāni, te diṭṭheva dhamme sandiṭṭhikaṃ sippaphalaṃ upajīvanti; te tena attānaṃ sukhenti pīṇenti, mātāpitaro sukhenti pīṇenti, puttadāraṃ sukhenti pīṇenti, mittāmacce sukhenti pīṇenti, samaṇabrāhmaṇesu uddhaggikaṃ dakkhiṇaṃ patiṭṭhapenti sovaggikaṃ sukhavipākaṃ saggasaṃvattanikaṃ. Sakkā nu kho, bhante, evameva diṭṭheva dhamme sandiṭṭhikaṃ sāmaññaphalaṃ paññapetun”ti? &lt;/div&gt;&lt;/div&gt;&lt;div class=h&gt;Sāmaññaphalasutta&lt;/div&gt;&lt;div class=h&gt;Sāmaññaphalapucchā&lt;/div&gt;&lt;div class="q" id="p_6D_242"&gt; &lt;div class="divNumber"&gt;164.&lt;/div&gt; &lt;div class="p"&gt;&lt;span class="pN"&gt;242&lt;/span&gt;“Abhijānāsi no tvaṃ, mahārāja, imaṃ pañhaṃ aññe samaṇabrāhmaṇe pucchitā”ti? “Abhijānāmahaṃ, bhante, imaṃ pañhaṃ aññe samaṇabrāhmaṇe pucchitā”ti. “Yathā kathaṃ pana te, mahārāja, byākariṃsu, sace te agaru bhāsassū”ti. “Na kho me, bhante, garu, yatthassa bhagavā nisinno, bhagavantarūpo vā”ti. “Tena hi, mahārāja, bhāsassū”ti. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/6D/2/2.3/2.3.1"&gt;&lt;a href="javascript:void(0)" onclick="outD(273495)"&gt;2.3.1&amp;nbsp;Pūraṇakassapavāda&lt;/a&gt;&lt;/li&gt;&lt;li name="/tipitaka/6D/2/2.3/2.3.2"&gt;&lt;a href="javascript:void(0)" onclick="outD(273496)"&gt;2.3.2&amp;nbsp;Makkhaligosālavāda&lt;/a&gt;&lt;/li&gt;&lt;li name="/tipitaka/6D/2/2.3/2.3.3"&gt;&lt;a href="javascript:void(0)" onclick="outD(273497)"&gt;2.3.3&amp;nbsp;Ajitakesakambalavāda&lt;/a&gt;&lt;/li&gt;&lt;li name="/tipitaka/6D/2/2.3/2.3.4"&gt;&lt;a href="javascript:void(0)" onclick="outD(273498)"&gt;2.3.4&amp;nbsp;Pakudhakaccāyanavāda&lt;/a&gt;&lt;/li&gt;&lt;li name="/tipitaka/6D/2/2.3/2.3.5"&gt;&lt;a href="javascript:void(0)" onclick="outD(273499)"&gt;2.3.5&amp;nbsp;Nigaṇṭhanāṭaputtavāda&lt;/a&gt;&lt;/li&gt;&lt;li name="/tipitaka/6D/2/2.3/2.3.6"&gt;&lt;a href="javascript:void(0)" onclick="outD(273500)"&gt;2.3.6&amp;nbsp;Sañcayabelaṭṭhaputtavāda&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272264" title="Go to previous page"&gt;&amp;lt;&amp;lt; 2.2 Komārabhaccajīvakakathā&lt;/a&gt;&lt;a href="javascript:void(0)" onclick="upP()" id="upL" name="271647" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273495" title="Go to next page"&gt;2.3.1 Pūraṇakassapavāda &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
