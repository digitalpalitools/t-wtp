<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/6"&gt;6 Paṭiccasamuppādavibhaṅga&lt;/a&gt; » &lt;a href="/tipitaka/30Vbh/6/6.2"&gt;6.2 Abhidhammabhājanīya&lt;/a&gt; » &lt;a href="/tipitaka/30Vbh/6/6.2/6.2.11"&gt;6.2.11 Abyākataniddesa&lt;/a&gt; » &lt;a href="/tipitaka/30Vbh/6/6.2/6.2.11/6.2.11.1"&gt;6.2.11.1 Kusalavipākacitta&lt;/a&gt; » &lt;a href="/tipitaka/30Vbh/6/6.2/6.2.11/6.2.11.1/6.2.11.1.1"&gt;6.2.11.1.1 Ahetukakusalavipākacitta&lt;/a&gt;&lt;/div&gt;&lt;div class="i"&gt;6.2.11.1.1.1 Cakkhuviññāṇacitta&lt;/div&gt;&lt;div class=h&gt;Paṭiccasamuppādavibhaṅga&lt;/div&gt;&lt;div class=h&gt;Abhidhammabhājanīya&lt;/div&gt;&lt;div class=h&gt;Abyākataniddesa&lt;/div&gt;&lt;div class=h&gt;Kusalavipākacitta&lt;/div&gt;&lt;div class=h&gt;Ahetukakusalavipākacitta&lt;/div&gt;&lt;div class=h&gt;Cakkhuviññāṇacitta&lt;/div&gt;&lt;div class="q" id="p_30Vbh_1229"&gt; &lt;div class="divNumber"&gt;306.&lt;/div&gt; &lt;div class="p"&gt;&lt;span class="pN"&gt;1229&lt;/span&gt;Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1230"&gt; &lt;div class="divNumber"&gt;307.&lt;/div&gt; &lt;div class="p"&gt;&lt;span class="pN"&gt;1230&lt;/span&gt;Tattha katamo saṅkhāro? Yā cetanā sañcetanā sañcetayitattaṃ—  ayaṃ vuccati “saṅkhāro”. &lt;/div&gt;&lt;/div&gt;&lt;div class="q" id="p_30Vbh_1231"&gt; &lt;div class="p"&gt;&lt;span class="pN"&gt;1231&lt;/span&gt;Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjācakkhuviññāṇadhātu—  idaṃ vuccati “saṅkhārapaccayā viññāṇaṃ”. &lt;/div&gt;&lt;/div&gt;&lt;div class="q" id="p_30Vbh_1232"&gt; &lt;div class="p"&gt;&lt;span class="pN"&gt;1232&lt;/span&gt;Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—  idaṃ vuccati “viññāṇapaccayā nāmaṃ”. &lt;/div&gt;&lt;/div&gt;&lt;div class="q" id="p_30Vbh_1233"&gt; &lt;div class="p"&gt;&lt;span class="pN"&gt;1233&lt;/span&gt;Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ…pe…  tajjācakkhuviññāṇadhātu—  idaṃ vuccati “nāmapaccayā chaṭṭhāyatanaṃ”. &lt;/div&gt;&lt;/div&gt;&lt;div class="q" id="p_30Vbh_1234"&gt; &lt;div class="p"&gt;&lt;span class="pN"&gt;1234&lt;/span&gt;Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—  ayaṃ vuccati “chaṭṭhāyatanapaccayā phasso”. &lt;/div&gt;&lt;/div&gt;&lt;div class="q" id="p_30Vbh_1235"&gt; &lt;div class="p"&gt;&lt;span class="pN"&gt;1235&lt;/span&gt;Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—  ayaṃ vuccati “phassapaccayā vedanā”. &lt;/div&gt;&lt;/div&gt;&lt;div class="q" id="p_30Vbh_1236"&gt; &lt;div class="p"&gt;&lt;span class="pN"&gt;1236&lt;/span&gt;Tattha katamo vedanāpaccayā bhavo? Ṭhapetvā vedanaṃ, saññākkhandho saṅkhārakkhandho viññāṇakkhandho—  ayaṃ vuccati “vedanāpaccayā bhavo” …pe…  tena vuccati “evametassa kevalassa dukkhakkhandhassa samudayo hotī”ti. &lt;/div&gt;&lt;/div&gt;&lt;div class="q" id="p_30Vbh_1237"&gt; &lt;div class="divNumber"&gt;308.&lt;/div&gt; &lt;div class="p"&gt;&lt;span class="pN"&gt;1237&lt;/span&gt;Tasmiṃ samaye saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā chaṭṭhāyatanaṃ nāmahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1238"&gt; &lt;div class="divNumber"&gt;309.&lt;/div&gt; &lt;div class="p"&gt;&lt;span class="pN"&gt;1238&lt;/span&gt;Tasmiṃ samaye saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā chaṭṭhāyatanaṃ nāmasampayuttaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="q" id="p_30Vbh_1239"&gt; &lt;div class="divNumber"&gt;310.&lt;/div&gt; &lt;div class="p"&gt;&lt;span class="pN"&gt;1239&lt;/span&gt;Tasmiṃ samaye saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā chaṭṭhāyatanaṃ, chaṭṭhāyatanapaccayāpi nāmaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271534" title="Go to previous page"&gt;&amp;lt;&amp;lt; 6.2.11.1.1 Ahetukakusalavipākacitta&lt;/a&gt;&lt;a href="javascript:void(0)" onclick="upP()" id="upL" name="271534" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271571" title="Go to next page"&gt;6.2.11.1.1.2 Sota-kāyaviññāṇacitta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
