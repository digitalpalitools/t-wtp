<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/5"&gt;5 Upādinnattika&lt;/a&gt; » &lt;a href="/tipitaka/36P1/5/5.7"&gt;5.7 Pañhāvāra&lt;/a&gt; » &lt;a href="/tipitaka/36P1/5/5.7/5.7.1"&gt;5.7.1 Paccayānuloma&lt;/a&gt; » &lt;a href="/tipitaka/36P1/5/5.7/5.7.1/5.7.1.1"&gt;5.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Anantara&lt;/div&gt;&lt;div class=h&gt;Upādinnattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Anantara&lt;/div&gt;&lt;div class="q" id="p_36P1_2624"&gt; &lt;div class="divNumber"&gt;56.&lt;/div&gt; &lt;div class="p"&gt;&lt;span class="pN"&gt;2624&lt;/span&gt;Upādinnupādāniyo dhammo upādinnupādāniyassa dhammassa anantarapaccayena paccayo—  purimā purimā upādinnupādāniyā khandhā pacchimānaṃ pacchimānaṃ upādinnupādāniyānaṃ khandhānaṃ anantarapaccayena paccayo; pañcaviññāṇaṃ vipākamanodhātuyā anantarapaccayena paccayo; vipākamanodhātu vipākamanoviññāṇadhātuyā anantarapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2625"&gt; &lt;div class="p"&gt;&lt;span class="pN"&gt;2625&lt;/span&gt;Upādinnupādāniyo dhammo anupādinnupādāniyassa dhammassa anantarapaccayena paccayo—  bhavaṅgaṃ āvajjanāya, vipākamanoviññāṇadhātu kiriyamanoviññāṇadhātuyā anantarapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2626"&gt; &lt;div class="p"&gt;&lt;span class="pN"&gt;2626&lt;/span&gt;Anupādinnupādāniyo dhammo anupādinnupādāniyassa dhammassa anantarapaccayena paccayo—  purimā purimā anupādinnupādāniyā khandhā pacchimānaṃ pacchimānaṃ anupādinnupādāniyānaṃ khandhānaṃ anantarapaccayena paccayo; anulomaṃ gotrabhussa…  anulomaṃ vodānassa…  āvajjanā anupādinnupādāniyānaṃ khandhānaṃ anantarapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2627"&gt; &lt;div class="p"&gt;&lt;span class="pN"&gt;2627&lt;/span&gt;Anupādinnupādāniyo dhammo upādinnupādāniyassa dhammassa anantarapaccayena paccayo—  āvajjanā pañcannaṃ viññāṇānaṃ anantarapaccayena paccayo; anupādinnupādāniyā khandhā vuṭṭhānassa anantarapaccayena paccayo. (2) &lt;/div&gt;&lt;/div&gt;&lt;div class="q" id="p_36P1_2628"&gt; &lt;div class="p"&gt;&lt;span class="pN"&gt;2628&lt;/span&gt;Anupādinnupādāniyo dhammo anupādinnaanupādāniyassa dhammassa anantarapaccayena paccayo—  gotrabhu maggassa…  vodānaṃ maggassa…  anulomaṃ phalasamāpattiyā…  nirodhā vuṭṭhahantassa…  nevasaññānāsaññāyatanaṃ phalasamāpattiyā anantarapaccayena paccayo. (3) &lt;/div&gt;&lt;/div&gt;&lt;div class="q" id="p_36P1_2629"&gt; &lt;div class="p"&gt;&lt;span class="pN"&gt;2629&lt;/span&gt;Anupādinnaanupādāniyo dhammo anupādinnaanupādāniyassa dhammassa anantarapaccayena paccayo—  purimā purimā anupādinnaanupādāniyā khandhā pacchimānaṃ pacchimānaṃ anupādinnaanupādāniyānaṃ khandhānaṃ anantarapaccayena paccayo. Maggo phalassa…  phalaṃ phalassa anantarapaccayena paccayo. (1) &lt;/div&gt;&lt;/div&gt;&lt;div class="q" id="p_36P1_2630"&gt; &lt;div class="p"&gt;&lt;span class="pN"&gt;2630&lt;/span&gt;Anupādinnaanupādāniyo dhammo upādinnupādāniyassa dhammassa anantarapaccayena paccayo—  phalaṃ vuṭṭhānassa anantarapaccayena paccayo. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="262759" title="Go to previous page"&gt;&amp;lt;&amp;lt; Adhipati&lt;/a&gt;&lt;a href="javascript:void(0)" onclick="upP()" id="upL" name="260681" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262761" title="Go to next page"&gt; Samanantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
