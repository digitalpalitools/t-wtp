<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/24Mn"&gt;24Mn Mahāniddesapāḷi&lt;/a&gt; » &lt;a href="/tipitaka/24Mn/1"&gt;1 Aṭṭhakavagga&lt;/a&gt;&lt;/div&gt;&lt;div class="i"&gt;1.1 Kāmasuttaniddesa&lt;/div&gt;&lt;div class=h&gt;Aṭṭhakavagga&lt;/div&gt;&lt;div class=h&gt;Kāmasuttaniddesa&lt;/div&gt;&lt;div class="q" id="p_24Mn_2"&gt; &lt;div class="divNumber"&gt;1.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2&lt;/div&gt; &lt;div class="G"&gt;&lt;span class="bold"&gt;Kāmaṃ kāmayamānassa,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tassa ce taṃ samijjhati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Addhā pītimano hoti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Laddhā macco yadicchati.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_3"&gt; &lt;div class="p"&gt;&lt;span class="pN"&gt;3&lt;/span&gt;&lt;span class="bold"&gt;Kāmaṃ kāmayamānassā&lt;/span&gt;ti &lt;span class="bold"&gt;kāmā&lt;/span&gt;ti uddānato dve kāmā—  vatthukāmā ca kilesakāmā ca. Katame &lt;span class="bold"&gt;vatthukāmā?&lt;/span&gt; Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā; attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca koṭṭhāgārañca, yaṃ kiñci rajanīyaṃ vatthu—  vatthukāmā. &lt;/div&gt;&lt;/div&gt;&lt;div class="q" id="p_24Mn_4"&gt; &lt;div class="p"&gt;&lt;span class="pN"&gt;4&lt;/span&gt;Api ca atītā kāmā anāgatā kāmā paccuppannā kāmā; ajjhattā kāmā bahiddhā kāmā ajjhattabahiddhā kāmā; hīnā kāmā majjhimā kāmā paṇītā kāmā; āpāyikā kāmā mānusikā kāmā dibbā kāmā; paccupaṭṭhitā kāmā nimmitā kāmā animmitā kāmā paranimmitā kāmā; pariggahitā kāmā apariggahitā kāmā mamāyitā kāmā amamāyitā kāmā; sabbepi kāmāvacarā dhammā, sabbepi rūpāvacarā dhammā, sabbepi arūpāvacarā dhammā, taṇhāvatthukā taṇhārammaṇā kāmanīyaṭṭhena rajanīyaṭṭhena madanīyaṭṭhena kāmā—  ime vuccanti vatthukāmā. &lt;/div&gt;&lt;/div&gt;&lt;div class="q" id="p_24Mn_5"&gt; &lt;div class="p"&gt;&lt;span class="pN"&gt;5&lt;/span&gt;Katame &lt;span class="bold"&gt;kilesakāmā?&lt;/span&gt; Chando kāmo rāgo kāmo chandarāgo kāmo; saṅkappo kāmo rāgo kāmo saṅkapparāgo kāmo; yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. &lt;/div&gt;&lt;/div&gt;&lt;div class="q" id="p_24Mn_6"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;6&lt;/div&gt; &lt;div class="G"&gt;“Addasaṃ kāma te mūlaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṅkappā kāma jāyasi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na taṃ saṅkappayissāmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ kāma na hehisī”ti.— &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_7"&gt; &lt;div class="p"&gt;&lt;span class="pN"&gt;7&lt;/span&gt;Ime vuccanti kilesakāmā. &lt;span class="bold"&gt;Kāmayamānassā&lt;/span&gt;ti kāmayamānassa icchamānassa sādiyamānassa patthayamānassa pihayamānassa abhijappamānassāti—  kāmaṃ kāmayamānassa. &lt;/div&gt;&lt;/div&gt;&lt;div class="q" id="p_24Mn_8"&gt; &lt;div class="p"&gt;&lt;span class="pN"&gt;8&lt;/span&gt;&lt;span class="bold"&gt;Tassa ce taṃ samijjhatī&lt;/span&gt;ti. &lt;span class="bold"&gt;Tassa ce&lt;/span&gt;ti tassa khattiyassa vā brāhmaṇassa vā vessassa vā suddassa vā gahaṭṭhassa vā pabbajitassa vā devassa vā manussassa vā. &lt;span class="bold"&gt;Tan&lt;/span&gt;ti vatthukāmā vuccanti—  manāpikā rūpā manāpikā saddā manāpikā gandhā manāpikā rasā manāpikā phoṭṭhabbā. &lt;span class="bold"&gt;Samijjhatī&lt;/span&gt;ti ijjhati samijjhati labhati paṭilabhati adhigacchati vindatīti—  tassa ce taṃ samijjhati. &lt;/div&gt;&lt;/div&gt;&lt;div class="q" id="p_24Mn_9"&gt; &lt;div class="p"&gt;&lt;span class="pN"&gt;9&lt;/span&gt;&lt;span class="bold"&gt;Addhā pītimano hotī&lt;/span&gt;ti. &lt;span class="bold"&gt;Addhā&lt;/span&gt;ti ekaṃsavacanaṃ nissaṃsayavacanaṃ nikkaṅkhāvacanaṃ advejjhavacanaṃ adveḷhakavacanaṃ niyogavacanaṃ apaṇṇakavacanaṃ avatthāpanavacanametaṃ—  addhāti. &lt;span class="bold"&gt;Pītī&lt;/span&gt;ti yā pañcakāmaguṇapaṭisaññuttā pīti pāmujjaṃ āmodanā pamodanā hāso pahāso vitti tuṭṭhi odagyaṃ attamanatā abhipharaṇatā cittassa. &lt;span class="bold"&gt;Mano&lt;/span&gt;ti yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjā manoviññāṇadhātu, ayaṃ vuccati mano. Ayaṃ mano imāya pītiyā sahagato hoti sahajāto saṃsaṭṭho sampayutto ekuppādo ekanirodho ekavatthuko ekārammaṇo. &lt;span class="bold"&gt;Pītimano hotī&lt;/span&gt;ti pītimano hoti tuṭṭhamano haṭṭhamano pahaṭṭhamano attamano udaggamano muditamano pamoditamano hotīti—  addhā pītimano hoti. &lt;/div&gt;&lt;/div&gt;&lt;div class="q" id="p_24Mn_10"&gt; &lt;div class="p"&gt;&lt;span class="pN"&gt;10&lt;/span&gt;&lt;span class="bold"&gt;Laddhā macco yadicchatī&lt;/span&gt;ti. &lt;span class="bold"&gt;Laddhā&lt;/span&gt;ti labhitvā paṭilabhitvā adhigantvā vinditvā. &lt;span class="bold"&gt;Macco&lt;/span&gt;ti satto naro mānavo poso puggalo jīvo jāgu jantu indagu manujo. &lt;span class="bold"&gt;Yadicchatī&lt;/span&gt;ti yaṃ icchati yaṃ sādiyati yaṃ pattheti yaṃ piheti yaṃ abhijappati, rūpaṃ vā saddaṃ vā gandhaṃ vā rasaṃ vā phoṭṭhabbaṃ vāti, laddhā macco yadicchati. &lt;/div&gt;&lt;/div&gt;&lt;div class="q" id="p_24Mn_11"&gt; &lt;div class="p"&gt;&lt;span class="pN"&gt;11&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_12"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;12&lt;/div&gt; &lt;div class="G"&gt;“Kāmaṃ kāmayamānassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tassa ce taṃ samijjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Addhā pītimano hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;laddhā macco yadicchatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_13"&gt; &lt;div class="divNumber"&gt;2.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;13&lt;/div&gt; &lt;div class="G"&gt;&lt;span class="bold"&gt;Tassa ce kāmayānassa,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;chandajātassa jantuno;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Te kāmā parihāyanti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;sallaviddhova ruppati.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_14"&gt; &lt;div class="p"&gt;&lt;span class="pN"&gt;14&lt;/span&gt;&lt;span class="bold"&gt;Tassa ce kāmayānassā&lt;/span&gt;ti. &lt;span class="bold"&gt;Tassa ce&lt;/span&gt;ti tassa khattiyassa vā brāhmaṇassa vā vessassa vā suddassa vā gahaṭṭhassa vā pabbajitassa vā devassa vā manussassa vā. &lt;span class="bold"&gt;Kāmayānassā&lt;/span&gt;ti kāme icchamānassa sādiyamānassa patthayamānassa pihayamānassa abhijappamānassa. Atha vā kāmataṇhāya yāyati niyyati vuyhati saṃharīyati. Yathā hatthiyānena vā assayānena vā goyānena vā ajayānena vā meṇḍayānena vā oṭṭhayānena vā kharayānena vā yāyati niyyati vuyhati saṃharīyati; evamevaṃ kāmataṇhāya yāyati niyyati vuyhati saṃharīyatīti—  tassa ce kāmayānassa. &lt;/div&gt;&lt;/div&gt;&lt;div class="q" id="p_24Mn_15"&gt; &lt;div class="p"&gt;&lt;span class="pN"&gt;15&lt;/span&gt;&lt;span class="bold"&gt;Chandajātassa jantuno&lt;/span&gt;ti. &lt;span class="bold"&gt;Chando&lt;/span&gt;ti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ, tassa so kāmacchando jāto hoti sañjāto nibbatto abhinibbatto pātubhūto. &lt;span class="bold"&gt;Jantuno&lt;/span&gt;ti sattassa narassa mānavassa posassa puggalassa jīvassa jāgussa jantussa indagussa manujassāti—  chandajātassa jantuno. &lt;/div&gt;&lt;/div&gt;&lt;div class="q" id="p_24Mn_16"&gt; &lt;div class="p"&gt;&lt;span class="pN"&gt;16&lt;/span&gt;&lt;span class="bold"&gt;Te kāmā parihāyantī&lt;/span&gt;ti—  te vā kāmā parihāyanti, so vā kāmehi parihāyati. Kathaṃ te kāmā parihāyanti? Tassa tiṭṭhantasseva te bhoge rājāno vā haranti, corā vā haranti, aggi vā dahati, udakaṃ vā vahati, appiyā vā dāyādā haranti, nihitaṃ vā nādhigacchati, duppayuttā vā kammantā bhijjanti, kule vā kulaṅgāro uppajjati, yo te bhoge vikirati vidhamati viddhaṃseti aniccatāyeva aṭṭhamī. Evaṃ te kāmā hāyanti parihāyanti paridhaṃsenti paripatanti antaradhāyanti vippalujjanti. Kathaṃ so kāmehi parihāyati? Tiṭṭhanteva te bhoge so cavati marati vippalujjati. Evaṃ so kāmehi hāyati parihāyati paridhaṃsati paripatati antaradhāyati vippalujjati. &lt;/div&gt;&lt;/div&gt;&lt;div class="q" id="p_24Mn_17"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;17&lt;/div&gt; &lt;div class="G"&gt;Corā haranti rājāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;aggi dahati nassati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atha antena jahati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sarīraṃ sapariggahaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etadaññāya medhāvī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;bhuñjetha ca dadetha ca.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_18"&gt; &lt;div class="p"&gt;&lt;span class="pN"&gt;18&lt;/span&gt;Datvā ca bhutvā ca yathānubhāvaṃ, anindito saggamupeti ṭhānanti, te kāmā parihāyanti. &lt;/div&gt;&lt;/div&gt;&lt;div class="q" id="p_24Mn_19"&gt; &lt;div class="p"&gt;&lt;span class="pN"&gt;19&lt;/span&gt;&lt;span class="bold"&gt;Sallaviddhova ruppatī&lt;/span&gt;ti. Yathā ayomayena vā sallena viddho, aṭṭhimayena vā sallena dantamayena vā sallena visāṇamayena vā sallena kaṭṭhamayena vā sallena viddho ruppati kuppati ghaṭṭīyati pīḷīyati, byādhito domanassito hoti, evamevaṃ vatthukāmānaṃ vipariṇāmaññathābhāvā uppajjanti sokaparidevadukkhadomanassupāyāsā. So kāmasallena ca sokasallena ca viddho, ruppati kuppati ghaṭṭīyati pīḷīyati byādhito domanassito hotīti—  sallaviddhova ruppati. &lt;/div&gt;&lt;/div&gt;&lt;div class="q" id="p_24Mn_20"&gt; &lt;div class="p"&gt;&lt;span class="pN"&gt;20&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_21"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;21&lt;/div&gt; &lt;div class="G"&gt;“Tassa ce kāmayānassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;chandajātassa jantuno;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te kāmā parihāyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sallaviddhova ruppatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_22"&gt; &lt;div class="divNumber"&gt;3.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;22&lt;/div&gt; &lt;div class="G"&gt;&lt;span class="bold"&gt;Yo kāme parivajjeti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;sappasseva padā siro;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Somaṃ visattikaṃ loke,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;sato samativattati.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_23"&gt; &lt;div class="p"&gt;&lt;span class="pN"&gt;23&lt;/span&gt;&lt;span class="bold"&gt;Yo kāme parivajjetī&lt;/span&gt;ti. &lt;span class="bold"&gt;Yo&lt;/span&gt;ti yo yādiso yathāyutto yathāvihito yathāpakāro yaṃṭhānappatto yaṃdhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito vā devo vā manusso vā. &lt;span class="bold"&gt;Kāme parivajjetī&lt;/span&gt;ti. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Kāme parivajjetī&lt;/span&gt;ti dvīhi kāraṇehi kāme parivajjeti—  vikkhambhanato vā samucchedato vā. Kathaṃ vikkhambhanato kāme parivajjeti? “Aṭṭhikaṅkalūpamā kāmā appassādaṭṭhenā”ti passanto vikkhambhanato kāme parivajjeti, “maṃsapesūpamā kāmā bahusādhāraṇaṭṭhenā”ti passanto vikkhambhanato kāme parivajjeti, “tiṇukkūpamā kāmā anudahanaṭṭhenā”ti passanto vikkhambhanato kāme parivajjeti, “aṅgārakāsūpamā kāmā mahāpariḷāhaṭṭhenā”ti passanto vikkhambhanato kāme parivajjeti, “supinakūpamā kāmā ittarapaccupaṭṭhānaṭṭhenā”ti passanto vikkhambhanato kāme parivajjeti, “yācitakūpamā kāmā tāvakālikaṭṭhenā”ti passanto vikkhambhanato kāme parivajjeti, “rukkhaphalūpamā kāmā sambhañjanaparibhañjanaṭṭhenā”ti passanto vikkhambhanato kāme parivajjeti, “asisūnūpamā kāmā adhikuṭṭanaṭṭhenā”ti passanto vikkhambhanato kāme parivajjeti, “sattisūlūpamā kāmā vinivijjhanaṭṭhenā”ti passanto vikkhambhanato kāme parivajjeti, “sappasirūpamā kāmā sappaṭibhayaṭṭhenā”ti passanto vikkhambhanato kāme parivajjeti, “aggikkhandhūpamā kāmā mahābhitāpanaṭṭhenā”ti passanto vikkhambhanato kāme parivajjeti. &lt;/div&gt;&lt;/div&gt;&lt;div class="q" id="p_24Mn_24"&gt; &lt;div class="p"&gt;&lt;span class="pN"&gt;24&lt;/span&gt;Buddhānussatiṃ bhāventopi vikkhambhanato kāme parivajjeti, dhammānussatiṃ bhāventopi…pe…  saṃghānussatiṃ bhāventopi…  sīlānussatiṃ bhāventopi…  cāgānussatiṃ bhāventopi…  devatānussatiṃ bhāventopi…  ānāpānassatiṃ bhāventopi…  maraṇassatiṃ bhāventopi…  kāyagatāsatiṃ bhāventopi…  upasamānussatiṃ bhāventopi vikkhambhanato kāme parivajjeti. &lt;/div&gt;&lt;/div&gt;&lt;div class="q" id="p_24Mn_25"&gt; &lt;div class="p"&gt;&lt;span class="pN"&gt;25&lt;/span&gt;Paṭhamaṃ jhānaṃ bhāventopi vikkhambhanato kāme parivajjeti…pe…  dutiyaṃ jhānaṃ bhāventopi…  tatiyaṃ jhānaṃ bhāventopi…  catutthaṃ jhānaṃ bhāventopi…  ākāsānañcāyatanasamāpattiṃ bhāventopi…  viññāṇañcāyatanasamāpattiṃ bhāventopi…  ākiñcaññāyatanasamāpattiṃ bhāventopi…  nevasaññānāsaññāyatanasamāpattiṃ bhāventopi vikkhambhanato kāme parivajjeti. Evaṃ vikkhambhanato kāme parivajjeti. &lt;/div&gt;&lt;/div&gt;&lt;div class="q" id="p_24Mn_26"&gt; &lt;div class="p"&gt;&lt;span class="pN"&gt;26&lt;/span&gt;Kathaṃ samucchedato kāme parivajjeti? Sotāpattimaggaṃ bhāventopi apāyagamanīye kāme samucchedato parivajjeti, sakadāgāmimaggaṃ bhāventopi oḷārike kāme samucchedato parivajjeti, anāgāmimaggaṃ bhāventopi anusahagate kāme samucchedato parivajjeti, arahattamaggaṃ bhāventopi sabbena sabbaṃ sabbathā sabbaṃ asesaṃ nissesaṃ samucchedato kāme parivajjeti. Evaṃ samucchedato kāme parivajjetīti—  yo kāme parivajjeti. &lt;/div&gt;&lt;/div&gt;&lt;div class="q" id="p_24Mn_27"&gt; &lt;div class="p"&gt;&lt;span class="pN"&gt;27&lt;/span&gt;&lt;span class="bold"&gt;Sappasseva padā siro&lt;/span&gt;ti. &lt;span class="bold"&gt;Sappo&lt;/span&gt; vuccati ahi. Kenaṭṭhena sappo? Saṃsappanto gacchatīti sappo; bhujanto gacchatīti bhujago; urena gacchatīti urago; pannasiro gacchatīti pannago; sirena supatīti sarīsapo; bile sayatīti bilāsayo; guhāyaṃ sayatīti guhāsayo; dāṭhā tassa āvudhoti dāṭhāvudho; visaṃ tassa ghoranti ghoraviso; jivhā tassa duvidhāti dvijivho; dvīhi jivhāhi rasaṃ sāyatīti dvirasaññū. Yathā puriso jīvitukāmo amaritukāmo sukhakāmo dukkhapaṭikkūlo pādena sappasiraṃ vajjeyya vivajjeyya parivajjeyya abhinivajjeyya; evamevaṃ sukhakāmo dukkhapaṭikkūlo kāme vajjeyya vivajjeyya parivajjeyya abhinivajjeyyāti—  sappasseva padā siro. &lt;/div&gt;&lt;/div&gt;&lt;div class="q" id="p_24Mn_28"&gt; &lt;div class="p"&gt;&lt;span class="pN"&gt;28&lt;/span&gt;&lt;span class="bold"&gt;Somaṃ visattikaṃ loke, sato samativattatī&lt;/span&gt;ti. &lt;span class="bold"&gt;So&lt;/span&gt;ti yo kāme parivajjeti. Visattikā vuccati taṇhā. Yo rāgo sārāgo anunayo anurodho nandī nandirāgo, cittassa sārāgo icchā mucchā ajjhosānaṃ gedho paligedho saṅgo paṅko, ejā māyā janikā sañjananī sibbinī jālinī saritā visattikā, suttaṃ visatā āyūhinī dutiyā paṇidhi bhavanetti, vanaṃ vanatho sandhavo sneho apekkhā paṭibandhu, āsā āsīsanā āsīsitattaṃ, rūpāsā saddāsā gandhāsā rasāsā phoṭṭhabbāsā, lābhāsā dhanāsā puttāsā jīvitāsā, jappā pajappā abhijappā jappanā jappitattaṃ loluppaṃ loluppāyanā loluppāyitattaṃ pucchañjikatā sādhukamyatā, adhammarāgo visamalobho nikanti nikāmanā patthanā pihanā sampatthanā, kāmataṇhā bhavataṇhā vibhavataṇhā, rūpataṇhā arūpataṇhā nirodhataṇhā, rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā, ogho yogo gantho upādānaṃ āvaraṇaṃ nīvaraṇaṃ chadanaṃ bandhanaṃ, upakkileso anusayo pariyuṭṭhānaṃ latā vevicchaṃ, dukkhamūlaṃ dukkhanidānaṃ dukkhappabhavo mārapāso mārabaḷisaṃ māravisayo, taṇhānadī taṇhājālaṃ taṇhāgaddūlaṃ taṇhāsamuddo abhijjhā lobho akusalamūlaṃ. &lt;/div&gt;&lt;/div&gt;&lt;div class="q" id="p_24Mn_29"&gt; &lt;div class="p"&gt;&lt;span class="pN"&gt;29&lt;/span&gt;&lt;span class="bold"&gt;Visattikā&lt;/span&gt;ti. Kenaṭṭhena visattikā? Visatāti visattikā; visālāti visattikā; visaṭāti visattikā; visakkatīti visattikā; visaṃharatīti visattikā; visaṃvādikāti visattikā; visamūlāti visattikā; visaphalāti visattikā; visaparibhogoti visattikā; visālā vā pana sā taṇhā rūpe sadde gandhe rase phoṭṭhabbe, kule gaṇe āvāse lābhe yase, pasaṃsāya sukhe cīvare piṇḍapāte senāsane gilānapaccayabhesajjaparikkhāre, kāmadhātuyā rūpadhātuyā arūpadhātuyā, kāmabhave rūpabhave arūpabhave, saññābhave asaññābhave nevasaññānāsaññābhave, ekavokārabhave catuvokārabhave pañcavokārabhave, atīte anāgate paccuppanne, diṭṭhasutamutaviññātabbesu dhammesu visaṭā vitthatāti visattikā. &lt;/div&gt;&lt;/div&gt;&lt;div class="q" id="p_24Mn_30"&gt; &lt;div class="p"&gt;&lt;span class="pN"&gt;30&lt;/span&gt;&lt;span class="bold"&gt;Loke&lt;/span&gt;ti apāyaloke manussaloke devaloke, khandhaloke dhātuloke āyatanaloke. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato, vedanāsu…  citte…  dhammesu dhammānupassanāsatipaṭṭhānaṃ bhāvento sato. &lt;/div&gt;&lt;/div&gt;&lt;div class="q" id="p_24Mn_31"&gt; &lt;div class="p"&gt;&lt;span class="pN"&gt;31&lt;/span&gt;Aparehipi catūhi kāraṇehi sato—  asatiparivajjanāya sato, satikaraṇīyānaṃ dhammānaṃ katattā sato, satiparibandhānaṃ dhammānaṃ hatattā sato, satinimittānaṃ dhammānaṃ asammuṭṭhattā sato. &lt;/div&gt;&lt;/div&gt;&lt;div class="q" id="p_24Mn_32"&gt; &lt;div class="p"&gt;&lt;span class="pN"&gt;32&lt;/span&gt;Aparehipi catūhi kāraṇehi sato—  satiyā samannāgatattā sato, satiyā vasitattā sato, satiyā pāguññatāya sato, satiyā apaccorohaṇatāya sato. &lt;/div&gt;&lt;/div&gt;&lt;div class="q" id="p_24Mn_33"&gt; &lt;div class="p"&gt;&lt;span class="pN"&gt;33&lt;/span&gt;Aparehipi catūhi kāraṇehi sato—  sattattā sato, santattā sato, samitattā sato, santadhammasamannāgatattā sato. Buddhānussatiyā sato, dhammānussatiyā sato, saṃghānussatiyā sato, sīlānussatiyā sato, cāgānussatiyā sato, devatānussatiyā sato, ānāpānassatiyā sato, maraṇassatiyā sato, kāyagatāsatiyā sato, upasamānussatiyā sato. Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo ekāyanamaggo, ayaṃ vuccati sati. Imāya satiyā upeto hoti samupeto upagato samupagato upapanno samupapanno samannāgato, so vuccati sato. &lt;/div&gt;&lt;/div&gt;&lt;div class="q" id="p_24Mn_34"&gt; &lt;div class="p"&gt;&lt;span class="pN"&gt;34&lt;/span&gt;&lt;span class="bold"&gt;Somaṃ visattikaṃ loke, sato samativattatī&lt;/span&gt;ti. Loke vā sā visattikā, loke vā taṃ visattikaṃ sato tarati uttarati patarati samatikkamati vītivattatīti—  somaṃ visattikaṃ loke, sato samativattati. &lt;/div&gt;&lt;/div&gt;&lt;div class="q" id="p_24Mn_35"&gt; &lt;div class="p"&gt;&lt;span class="pN"&gt;35&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_36"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;36&lt;/div&gt; &lt;div class="G"&gt;“Yo kāme parivajjeti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sappasseva padā siro;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Somaṃ visattikaṃ loke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sato samativattatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_37"&gt; &lt;div class="divNumber"&gt;4.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;37&lt;/div&gt; &lt;div class="G"&gt;&lt;span class="bold"&gt;Khettaṃ vatthuṃ hiraññaṃ vā,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Gavāssaṃ dāsaporisaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Thiyo bandhū puthu kāme,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yo naro anugijjhati.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_38"&gt; &lt;div class="p"&gt;&lt;span class="pN"&gt;38&lt;/span&gt;&lt;span class="bold"&gt;Khettaṃ vatthuṃ hiraññaṃ vā&lt;/span&gt;ti. &lt;span class="bold"&gt;Khettan&lt;/span&gt;ti sālikkhettaṃ vīhikkhettaṃ muggakkhettaṃ māsakkhettaṃ yavakkhettaṃ godhumakkhettaṃ tilakkhettaṃ. &lt;span class="bold"&gt;Vatthun&lt;/span&gt;ti gharavatthuṃ koṭṭhakavatthuṃ purevatthuṃ pacchāvatthuṃ ārāmavatthuṃ vihāravatthuṃ. &lt;span class="bold"&gt;Hiraññan&lt;/span&gt;ti hiraññaṃ vuccati kahāpaṇoti—  khettaṃ vatthuṃ hiraññaṃ vā. &lt;/div&gt;&lt;/div&gt;&lt;div class="q" id="p_24Mn_39"&gt; &lt;div class="p"&gt;&lt;span class="pN"&gt;39&lt;/span&gt;&lt;span class="bold"&gt;Gavāssaṃ dāsaporisan&lt;/span&gt;ti. &lt;span class="bold"&gt;Gavan&lt;/span&gt;ti gavā vuccanti. &lt;span class="bold"&gt;Assā&lt;/span&gt;ti pasukādayo vuccanti. &lt;span class="bold"&gt;Dāsā&lt;/span&gt;ti cattāro dāsā—  antojātako dāso, dhanakkītako dāso, sāmaṃ vā dāsabyaṃ upeti, akāmako vā dāsavisayaṃ upeti. &lt;/div&gt;&lt;/div&gt;&lt;div class="q" id="p_24Mn_40"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;40&lt;/div&gt; &lt;div class="G"&gt;“Āmāya dāsāpi bhavanti heke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhanena kītāpi bhavanti dāsā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sāmañca eke upayanti dāsyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhayāpanuṇṇāpi bhavanti dāsā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_41"&gt; &lt;div class="p"&gt;&lt;span class="pN"&gt;41&lt;/span&gt;&lt;span class="bold"&gt;Purisā&lt;/span&gt;ti tayo purisā—  bhatakā, kammakarā, upajīvinoti—  gavāssaṃ dāsaporisaṃ. &lt;/div&gt;&lt;/div&gt;&lt;div class="q" id="p_24Mn_42"&gt; &lt;div class="p"&gt;&lt;span class="pN"&gt;42&lt;/span&gt;&lt;span class="bold"&gt;Thiyo bandhū puthu kāme&lt;/span&gt;ti. &lt;span class="bold"&gt;Thiyo&lt;/span&gt;ti itthipariggaho vuccati. &lt;span class="bold"&gt;Bandhū&lt;/span&gt;ti cattāro bandhū—  ñātibandhavāpi bandhu, gottabandhavāpi bandhu, mantabandhavāpi bandhu, sippabandhavāpi bandhu. &lt;span class="bold"&gt;Puthu kāme&lt;/span&gt;ti bahū kāme. Ete puthu kāmā manāpikā rūpā…pe…  manāpikā phoṭṭhabbāti—  thiyo bandhū puthu kāme. &lt;/div&gt;&lt;/div&gt;&lt;div class="q" id="p_24Mn_43"&gt; &lt;div class="p"&gt;&lt;span class="pN"&gt;43&lt;/span&gt;&lt;span class="bold"&gt;Yo naro anugijjhatī&lt;/span&gt;ti. &lt;span class="bold"&gt;Yo&lt;/span&gt;ti yo yādiso yathāyutto yathāvihito yathāpakāro yaṃṭhānappatto yaṃdhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito vā devo vā manusso vā. &lt;span class="bold"&gt;Naro&lt;/span&gt;ti satto naro mānavo poso puggalo jīvo jāgu jantu indagu manujo. &lt;span class="bold"&gt;Anugijjhatī&lt;/span&gt;ti kilesakāmena vatthukāmesu gijjhati anugijjhati paligijjhati palibajjhatīti—  yo naro anugijjhati. &lt;/div&gt;&lt;/div&gt;&lt;div class="q" id="p_24Mn_44"&gt; &lt;div class="p"&gt;&lt;span class="pN"&gt;44&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_45"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;45&lt;/div&gt; &lt;div class="G"&gt;“Khettaṃ vatthuṃ hiraññaṃ vā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;gavāssaṃ dāsaporisaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Thiyo bandhū puthu kāme,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yo naro anugijjhatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_46"&gt; &lt;div class="divNumber"&gt;5.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;46&lt;/div&gt; &lt;div class="G"&gt;&lt;span class="bold"&gt;Abalā naṃ balīyanti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;maddantenaṃ parissayā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tato naṃ dukkhamanveti,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;nāvaṃ bhinnamivodakaṃ.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_47"&gt; &lt;div class="p"&gt;&lt;span class="pN"&gt;47&lt;/span&gt;&lt;span class="bold"&gt;Abalā naṃ balīyantī&lt;/span&gt;ti. &lt;span class="bold"&gt;Abalā&lt;/span&gt;ti abalā kilesā dubbalā appabalā appathāmakā hīnā nihīnā ( ) omakā lāmakā chatukkā parittā. Te kilesā taṃ puggalaṃ sahanti parisahanti abhibhavanti ajjhottharanti pariyādiyanti maddantīti, evampi abalā naṃ balīyanti. Atha vā abalaṃ puggalaṃ dubbalaṃ appabalaṃ appathāmakaṃ hīnaṃ nihīnaṃ omakaṃ lāmakaṃ chatukkaṃ parittaṃ, yassa natthi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ. Te kilesā taṃ puggalaṃ sahanti parisahanti abhibhavanti ajjhottharanti pariyādiyanti maddantīti—  evampi abalā naṃ balīyantīti. &lt;/div&gt;&lt;/div&gt;&lt;div class="q" id="p_24Mn_48"&gt; &lt;div class="p"&gt;&lt;span class="pN"&gt;48&lt;/span&gt;&lt;span class="bold"&gt;Maddantenaṃ parissayā&lt;/span&gt;ti. Dve parissayā—  pākaṭaparissayā ca paṭicchannaparissayā ca. Katame &lt;span class="bold"&gt;pākaṭaparissayā&lt;/span&gt;? Sīhā byagghā dīpī acchā taracchā kokā mahiṃsā hatthī ahī vicchikā satapadī, corā vā assu mānavā vā katakammā vā akatakammā vā, cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo, kāso sāso pināso ḍāho jaro, kucchirogo mucchā pakkhandikā sūlā visūcikā, kuṭṭhaṃ gaṇḍo kilāso soso apamāro, daddu kaṇḍu kacchu rakhasā vitacchikā lohitapittaṃ, madhumeho aṃsā piḷakā bhagandalā, pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā, opakkamikā ābādhā kammavipākajā ābādhā, sītaṃ uṇhaṃ jighacchā pipāsā uccāro passāvo ḍaṃsamakasavātātapasarīsapasamphassā iti vā—  ime vuccanti pākaṭaparissayā. &lt;/div&gt;&lt;/div&gt;&lt;div class="q" id="p_24Mn_49"&gt; &lt;div class="p"&gt;&lt;span class="pN"&gt;49&lt;/span&gt;Katame &lt;span class="bold"&gt;paṭicchannaparissayā&lt;/span&gt;? Kāyaduccaritaṃ vacīduccaritaṃ manoduccaritaṃ, kāmacchandanīvaraṇaṃ byāpādanīvaraṇaṃ thinamiddhanīvaraṇaṃ uddhaccakukkuccanīvaraṇaṃ vicikicchānīvaraṇaṃ, rāgo doso moho kodho upanāho makkho paḷāso issā macchariyaṃ, māyā sāṭheyyaṃ thambho sārambho māno atimāno mado pamādo, sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā—  ime vuccanti paṭicchannaparissayā. &lt;/div&gt;&lt;/div&gt;&lt;div class="q" id="p_24Mn_50"&gt; &lt;div class="p"&gt;&lt;span class="pN"&gt;50&lt;/span&gt;&lt;span class="bold"&gt;Parissayā&lt;/span&gt;ti kenaṭṭhena parissayā? Parisahantīti parissayā, parihānāya saṃvattantīti parissayā, tatrāsayāti parissayā. Kathaṃ parisahantīti parissayā? Te parissayā taṃ puggalaṃ sahanti parisahanti abhibhavanti ajjhottharanti pariyādiyanti maddanti. Evaṃ parisahantīti parissayā. Kathaṃ parihānāya saṃvattantīti parissayā? Te parissayā kusalānaṃ dhammānaṃ antarāyāya parihānāya saṃvattanti. Katamesaṃ kusalānaṃ dhammānaṃ? Sammāpaṭipadāya anulomapaṭipadāya apaccanīkapaṭipadāya aviruddhapaṭipadāya anvatthapaṭipadāya dhammānudhammapaṭipadāya, sīlesu paripūrikāritāya indriyesu guttadvāratāya bhojane mattaññutāya, jāgariyānuyogassa satisampajaññassa, catunnaṃ satipaṭṭhānānaṃ bhāvanānuyogassa catunnaṃ sammappadhānānaṃ bhāvanānuyogassa catunnaṃ iddhipādānaṃ bhāvanānuyogassa, pañcannaṃ indriyānaṃ bhāvanānuyogassa pañcannaṃ balānaṃ bhāvanānuyogassa, sattannaṃ bojjhaṅgānaṃ bhāvanānuyogassa ariyassa aṭṭhaṅgikassa maggassa bhāvanānuyogassa—  imesaṃ kusalānaṃ dhammānaṃ antarāyāya parihānāya saṃvattanti. Evaṃ parihānāya saṃvattantīti—  parissayā. &lt;/div&gt;&lt;/div&gt;&lt;div class="q" id="p_24Mn_51"&gt; &lt;div class="p"&gt;&lt;span class="pN"&gt;51&lt;/span&gt;Kathaṃ tatrāsayāti parissayā? Tatthete pāpakā akusalā dhammā uppajjanti attabhāvasannissayā. Yathā bile bilāsayā pāṇā sayanti, dake dakāsayā pāṇā sayanti, vane vanāsayā pāṇā sayanti, rukkhe rukkhāsayā pāṇā sayanti, evamevaṃ tatthete pāpakā akusalā dhammā uppajjanti attabhāvasannissayā. Evampi tatrāsayāti—  parissayā. &lt;/div&gt;&lt;/div&gt;&lt;div class="q" id="p_24Mn_52"&gt; &lt;div class="p"&gt;&lt;span class="pN"&gt;52&lt;/span&gt;Vuttañhetaṃ bhagavatā—  &lt;/div&gt;&lt;/div&gt;&lt;div class="q" id="p_24Mn_53"&gt; &lt;div class="p"&gt;&lt;span class="pN"&gt;53&lt;/span&gt;“Sāntevāsiko, bhikkhave, bhikkhu sācariyako dukkhaṃ na phāsu viharati. Kathañca, bhikkhave, bhikkhu sāntevāsiko sācariyako dukkhaṃ na phāsu viharati? Idha, bhikkhave, bhikkhuno cakkhunā rūpaṃ disvā uppajjanti ye pāpakā akusalā dhammā sarasaṅkappā saṃyojaniyā, tyassa anto vasanti anvāsavanti pāpakā akusalā dhammāti—  tasmā sāntevāsikoti vuccati. Te naṃ samudācaranti. Samudācaranti naṃ pāpakā akusalā dhammāti—  tasmā sācariyakoti vuccati. &lt;/div&gt;&lt;/div&gt;&lt;div class="q" id="p_24Mn_54"&gt; &lt;div class="p"&gt;&lt;span class="pN"&gt;54&lt;/span&gt;Puna caparaṃ, bhikkhave, bhikkhuno sotena saddaṃ sutvā, ghānena gandhaṃ ghāyitvā, jivhāya rasaṃ sāyitvā, kāyena phoṭṭhabbaṃ phusitvā, manasā dhammaṃ viññāya uppajjanti ye pāpakā akusalā dhammā sarasaṅkappā saṃyojaniyā, tyassa anto vasanti anvāsavanti pāpakā akusalā dhammāti—  tasmā sāntevāsikoti vuccati. Te naṃ samudācaranti. Samudācaranti naṃ pāpakā akusalā dhammāti—  tasmā sācariyakoti vuccati. Evaṃ kho, bhikkhave, bhikkhu sāntevāsiko sācariyako dukkhaṃ na phāsu viharatī”ti. Evampi tatrāsayāti—  parissayā. &lt;/div&gt;&lt;/div&gt;&lt;div class="q" id="p_24Mn_55"&gt; &lt;div class="p"&gt;&lt;span class="pN"&gt;55&lt;/span&gt;Vuttañhetaṃ bhagavatā—  &lt;/div&gt;&lt;/div&gt;&lt;div class="q" id="p_24Mn_56"&gt; &lt;div class="p"&gt;&lt;span class="pN"&gt;56&lt;/span&gt;“Tayome, bhikkhave, antarāmalā—  antarāamittā antarāsapattā antarāvadhakā antarāpaccatthikā. Katame tayo? Lobho, bhikkhave, antarāmalo antarāamitto antarāsapatto antarāvadhako antarāpaccatthiko. Doso…pe…  moho, bhikkhave, antarāmalo antarāamitto antarāsapatto antarāvadhako antarāpaccatthiko. Ime kho, bhikkhave, tayo antarāmalā—  antarāamittā antarāsapattā antarāvadhakā antarāpaccatthikā. &lt;/div&gt;&lt;/div&gt;&lt;div class="q" id="p_24Mn_57"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;57&lt;/div&gt; &lt;div class="G"&gt;Anatthajanano lobho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;lobho cittappakopano;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhayamantarato jātaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;taṃ jano nāvabujjhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_58"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;58&lt;/div&gt; &lt;div class="G"&gt;Luddho atthaṃ na jānāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;luddho dhammaṃ na passati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Andhantamaṃ tadā hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yaṃ lobho sahate naraṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_59"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;59&lt;/div&gt; &lt;div class="G"&gt;Anatthajanano doso,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;doso cittappakopano;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhayamantarato jātaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;taṃ jano nāvabujjhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_60"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;60&lt;/div&gt; &lt;div class="G"&gt;Kuddho atthaṃ na jānāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kuddho dhammaṃ na passati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Andhantamaṃ tadā hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yaṃ doso sahate naraṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_61"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;61&lt;/div&gt; &lt;div class="G"&gt;Anatthajanano moho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;moho cittappakopano;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhayamantarato jātaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;taṃ jano nāvabujjhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_62"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;62&lt;/div&gt; &lt;div class="G"&gt;Mūḷho atthaṃ na jānāti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mūḷho dhammaṃ na passati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Andhantamaṃ tadā hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yaṃ moho sahate naran”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_63"&gt; &lt;div class="p"&gt;&lt;span class="pN"&gt;63&lt;/span&gt;Evampi tatrāsayāti—  parissayā. &lt;/div&gt;&lt;/div&gt;&lt;div class="q" id="p_24Mn_64"&gt; &lt;div class="p"&gt;&lt;span class="pN"&gt;64&lt;/span&gt;Vuttampi hetaṃ bhagavatā—  “tayo kho, mahārāja, purisassa dhammā ajjhattaṃ uppajjamānā uppajjanti, ahitāya dukkhāya aphāsuvihārāya. Katame tayo? Lobho kho, mahārāja, purisassa dhammo ajjhattaṃ uppajjamāno uppajjati, ahitāya dukkhāya aphāsuvihārāya. Doso kho, mahārāja…pe…  moho kho, mahārāja, purisassa dhammo ajjhattaṃ uppajjamāno uppajjati, ahitāya dukkhāya aphāsuvihārāya. Ime kho, mahārāja, tayo purisassa dhammā ajjhattaṃ uppajjamānā uppajjanti, ahitāya dukkhāya aphāsuvihārāya. &lt;/div&gt;&lt;/div&gt;&lt;div class="q" id="p_24Mn_65"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;65&lt;/div&gt; &lt;div class="G"&gt;Lobho doso ca moho ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;purisaṃ pāpacetasaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Hiṃsanti attasambhūtā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tacasāraṃva samphalan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_66"&gt; &lt;div class="p"&gt;&lt;span class="pN"&gt;66&lt;/span&gt;Evampi tatrāsayāti—  parissayā. &lt;/div&gt;&lt;/div&gt;&lt;div class="q" id="p_24Mn_67"&gt; &lt;div class="p"&gt;&lt;span class="pN"&gt;67&lt;/span&gt;Vuttampi cetaṃ bhagavatā—  &lt;/div&gt;&lt;/div&gt;&lt;div class="q" id="p_24Mn_68"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;68&lt;/div&gt; &lt;div class="G"&gt;“Rāgo ca doso ca itonidānā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Arati rati lomahaṃso itojā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ito samuṭṭhāya manovitakkā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kumārakā dhaṅkamivossajantī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_69"&gt; &lt;div class="p"&gt;&lt;span class="pN"&gt;69&lt;/span&gt;Evampi tatrāsayāti—  parissayā. &lt;span class="bold"&gt;Maddantenaṃ parissayā&lt;/span&gt;ti. Te parissayā taṃ puggalaṃ sahanti parisahanti abhibhavanti ajjhottharanti pariyādiyanti maddantīti—  maddantenaṃ parissayā. &lt;/div&gt;&lt;/div&gt;&lt;div class="q" id="p_24Mn_70"&gt; &lt;div class="p"&gt;&lt;span class="pN"&gt;70&lt;/span&gt;&lt;span class="bold"&gt;Tato naṃ dukkhamanvetī&lt;/span&gt;ti. &lt;span class="bold"&gt;Tato&lt;/span&gt;ti tato tato parissayato taṃ puggalaṃ dukkhaṃ anveti anugacchati anvāyikaṃ hoti, jātidukkhaṃ anveti anugacchati anvāyikaṃ hoti, jarādukkhaṃ anveti anugacchati anvāyikaṃ hoti, byādhidukkhaṃ anveti anugacchati anvāyikaṃ hoti, maraṇadukkhaṃ anveti anugacchati anvāyikaṃ hoti, sokaparidevadukkhadomanassupāyāsadukkhaṃ anveti anugacchati anvāyikaṃ hoti, nerayikaṃ dukkhaṃ, tiracchānayonikaṃ dukkhaṃ, pettivisayikaṃ dukkhaṃ anveti anugacchati anvāyikaṃ hoti, mānusikaṃ dukkhaṃ…  gabbhokkantimūlakaṃ dukkhaṃ…  gabbhe ṭhitimūlakaṃ dukkhaṃ…  gabbhā vuṭṭhānamūlakaṃ dukkhaṃ…  jātassūpanibandhakaṃ dukkhaṃ…  jātassa parādheyyakaṃ dukkhaṃ…  attūpakkamaṃ dukkhaṃ…  parūpakkamaṃ dukkhaṃ anveti anugacchati anvāyikaṃ hoti, dukkhadukkhaṃ anveti anugacchati anvāyikaṃ hoti, saṅkhāradukkhaṃ…  vipariṇāmadukkhaṃ…  cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo, kāso sāso pināso ḍāho jaro, kucchirogo mucchā pakkhandikā sūlā visūcikā, kuṭṭhaṃ gaṇḍo kilāso soso apamāro, daddu kaṇḍu kacchu rakhasā vitacchikā lohitapittaṃ, madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā, opakkamikā ābādhā kammavipākajā ābādhā, sītaṃ uṇhaṃ jighacchā pipāsā uccāro passāvo ḍaṃsamakasavātātapasarīsapasamphassadukkhaṃ…  mātumaraṇaṃ dukkhaṃ…  pitumaraṇaṃ dukkhaṃ…  bhātumaraṇaṃ dukkhaṃ…  bhaginimaraṇaṃ dukkhaṃ…  puttamaraṇaṃ dukkhaṃ…  dhītumaraṇaṃ dukkhaṃ…  ñātibyasanaṃ dukkhaṃ…  bhogabyasanaṃ dukkhaṃ…  rogabyasanaṃ dukkhaṃ…  sīlabyasanaṃ dukkhaṃ…  diṭṭhibyasanaṃ dukkhaṃ anveti anugacchati anvāyikaṃ hotīti—  tato naṃ dukkhamanveti. &lt;/div&gt;&lt;/div&gt;&lt;div class="q" id="p_24Mn_71"&gt; &lt;div class="p"&gt;&lt;span class="pN"&gt;71&lt;/span&gt;&lt;span class="bold"&gt;Nāvaṃ bhinnamivodakan&lt;/span&gt;ti. Yathā bhinnaṃ nāvaṃ dakamesiṃ tato tato udakaṃ anveti anugacchati anvāyikaṃ hoti, puratopi udakaṃ anveti anugacchati anvāyikaṃ hoti, pacchatopi…  heṭṭhatopi…  passatopi udakaṃ anveti anugacchati anvāyikaṃ hoti; evamevaṃ tato tato parissayato taṃ puggalaṃ dukkhaṃ anveti anugacchati anvāyikaṃ hoti, jātidukkhaṃ anveti anugacchati anvāyikaṃ hoti…pe…  diṭṭhibyasanaṃ dukkhaṃ anveti anugacchati anvāyikaṃ hotīti—  nāvaṃ bhinnamivodakaṃ. &lt;/div&gt;&lt;/div&gt;&lt;div class="q" id="p_24Mn_72"&gt; &lt;div class="p"&gt;&lt;span class="pN"&gt;72&lt;/span&gt;Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_73"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;73&lt;/div&gt; &lt;div class="G"&gt;“Abalā naṃ balīyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;maddante naṃ parissayā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tato naṃ dukkhamanveti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāvaṃ bhinnamivodakan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_74"&gt; &lt;div class="divNumber"&gt;6.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;74&lt;/div&gt; &lt;div class="G"&gt;&lt;span class="bold"&gt;Tasmā jantu sadā sato,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;kāmāni parivajjaye;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Te pahāya tare oghaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;nāvaṃ sitvāva pāragū.&lt;/span&gt;&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_75"&gt; &lt;div class="p"&gt;&lt;span class="pN"&gt;75&lt;/span&gt;&lt;span class="bold"&gt;Tasmā jantu sadā sato&lt;/span&gt;ti. &lt;span class="bold"&gt;Tasmā&lt;/span&gt;ti tasmā taṃkāraṇā taṃhetu tappaccayā taṃnidānā etaṃ ādīnavaṃ sampassamāno kāmesūti—  tasmā. &lt;span class="bold"&gt;Jantū&lt;/span&gt;ti satto naro mānavo poso puggalo jīvo jāgu jantu indagu manujo. &lt;span class="bold"&gt;Sadā&lt;/span&gt;ti sadā sabbadā sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ udakūmikajātaṃ avīci santati sahitaṃ phassitaṃ, purebhattaṃ pacchābhattaṃ purimayāmaṃ majjhimayāmaṃ pacchimayāmaṃ, kāḷe juṇhe vasse hemante gimhe, purime vayokhandhe majjhime vayokhandhe pacchime vayokhandhe. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato, vedanāsu…  citte…  dhammesu dhammānupassanāsatipaṭṭhānaṃ bhāvento sato. Aparehi catūhi kāraṇehi sato…pe…  so vuccati satoti—  tasmā jantu sadā sato. &lt;/div&gt;&lt;/div&gt;&lt;div class="q" id="p_24Mn_76"&gt; &lt;div class="p"&gt;&lt;span class="pN"&gt;76&lt;/span&gt;&lt;span class="bold"&gt;Kāmāni parivajjaye&lt;/span&gt;ti. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Kāmāni parivajjaye&lt;/span&gt;ti dvīhi kāraṇehi kāme parivajjeyya—  vikkhambhanato vā samucchedato vā. Kathaṃ vikkhambhanato kāme parivajjeyya? “Aṭṭhikaṅkalūpamā kāmā appassādaṭṭhenā”ti passanto vikkhambhanato kāme parivajjeyya, “maṃsapesūpamā kāmā bahusādhāraṇaṭṭhenā”ti passanto vikkhambhanato kāme parivajjeyya, “tiṇukkūpamā kāmā anudahanaṭṭhenā”ti passanto vikkhambhanato kāme parivajjeyya…pe…  nevasaññānāsaññāyatanasamāpattiṃ bhāvento vikkhambhanato kāme parivajjeyya. Evaṃ vikkhambhanato kāme parivajjeyya…pe…  evaṃ samucchedato kāme parivajjeyyāti—  kāmāni parivajjaye. &lt;/div&gt;&lt;/div&gt;&lt;div class="q" id="p_24Mn_77"&gt; &lt;div class="p"&gt;&lt;span class="pN"&gt;77&lt;/span&gt;&lt;span class="bold"&gt;Te pahāya tare oghan&lt;/span&gt;ti. &lt;span class="bold"&gt;Te&lt;/span&gt;ti vatthukāme parijānitvā kilesakāme pahāya pajahitvā vinodetvā byantiṃ karitvā anabhāvaṃ gamitvā; kāmacchandanīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā; byāpādanīvaraṇaṃ…pe…  thinamiddhanīvaraṇaṃ…  uddhaccakukkuccanīvaraṇaṃ…  vicikicchānīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā kāmoghaṃ bhavoghaṃ diṭṭhoghaṃ avijjoghaṃ tareyya uttareyya patareyya samatikkameyya vītivatteyyāti—  te pahāya tare oghaṃ. &lt;/div&gt;&lt;/div&gt;&lt;div class="q" id="p_24Mn_78"&gt; &lt;div class="p"&gt;&lt;span class="pN"&gt;78&lt;/span&gt;&lt;span class="bold"&gt;Nāvaṃ sitvāva pāragū&lt;/span&gt;ti. Yathā garukaṃ nāvaṃ bhārikaṃ udakaṃ sitvā osiñcitvā chaḍḍetvā lahukāya nāvāya khippaṃ lahuṃ appakasireneva pāraṃ gaccheyya; evamevaṃ vatthukāme parijānitvā kilesakāme pahāya pajahitvā vinodetvā byantiṃ karitvā anabhāvaṃ gamitvā; kāmacchandanīvaraṇaṃ…  byāpādanīvaraṇaṃ…  thinamiddhanīvaraṇaṃ…  uddhaccakukkuccanīvaraṇaṃ…  vicikicchānīvaraṇaṃ pahāya pajahitvā vinodetvā byantiṃ karitvā anabhāvaṃ gamitvā khippaṃ lahuṃ appakasireneva pāraṃ gaccheyya. Pāraṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. &lt;span class="bold"&gt;Pāraṃ gaccheyyā&lt;/span&gt;ti—  pāraṃ adhigaccheyya, pāraṃ phuseyya, pāraṃ sacchikareyya. &lt;span class="bold"&gt;Pāragū&lt;/span&gt;ti yopi pāraṃ gantukāmo sopi pāragū; yopi pāraṃ gacchati sopi pāragū; yopi pāraṅgato, sopi pāragū. &lt;/div&gt;&lt;/div&gt;&lt;div class="q" id="p_24Mn_79"&gt; &lt;div class="p"&gt;&lt;span class="pN"&gt;79&lt;/span&gt;Vuttampi hetaṃ bhagavatā—  &lt;/div&gt;&lt;/div&gt;&lt;div class="q" id="p_24Mn_80"&gt; &lt;div class="p"&gt;&lt;span class="pN"&gt;80&lt;/span&gt;“Tiṇṇo pāraṅgato thale tiṭṭhati brāhmaṇoti kho, bhikkhave, arahato etaṃ adhivacanaṃ. So abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū. Abhiññāpāragū sabbadhammānaṃ, pariññāpāragū sabbadukkhānaṃ, pahānapāragū sabbakilesānaṃ, bhāvanāpāragū catunnaṃ ariyamaggānaṃ, sacchikiriyāpāragū nirodhassa, samāpattipāragū sabbasamāpattīnaṃ. So vasippatto pāramippatto ariyasmiṃ sīlasmiṃ, vasippatto pāramippatto ariyasmiṃ samādhismiṃ, vasippatto pāramippatto ariyāya paññāya, vasippatto pāramippatto ariyāya vimuttiyā. So pāraṅgato pārappatto antagato antappatto koṭigato koṭippatto pariyantagato pariyantappatto vosānagato vosānappatto tāṇagato tāṇappatto leṇagato leṇappatto saraṇagato saraṇappatto abhayagato abhayappatto accutagato accutappatto amatagato amatappatto nibbānagato nibbānappatto. So vuṭṭhavāso ciṇṇacaraṇo gataddho gatadiso gatakoṭiko pālitabrahmacariyo uttamadiṭṭhippatto bhāvitamaggo pahīnakileso paṭividdhākuppo sacchikatanirodho, dukkhaṃ tassa pariññātaṃ, samudayo pahīno, maggo bhāvito, nirodho sacchikato, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ, sacchikātabbaṃ sacchikataṃ. &lt;/div&gt;&lt;/div&gt;&lt;div class="q" id="p_24Mn_81"&gt; &lt;div class="p"&gt;&lt;span class="pN"&gt;81&lt;/span&gt;So ukkhittapaligho saṃkiṇṇaparikkho abbuḷhesiko niraggaḷo ariyo pannaddhajo pannabhāro visaññutto pañcaṅgavippahīno chaḷaṅgasamannāgato ekārakkho caturāpasseno panuṇṇapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño kevalī vusitavā uttamapuriso paramapuriso paramapattippatto. So nevācinati nāpacinati, apacinitvā ṭhito. Neva pajahati na upādiyati, pajahitvā ṭhito. Neva saṃsibbati na ussineti, visinitvā ṭhito. Neva vidhūpeti na sandhūpeti, vidhūpetvā ṭhito. Asekkhena sīlakkhandhena samannāgatattā ṭhito. Asekkhena samādhikkhandhena…  asekkhena paññākkhandhena…  asekkhena vimuttikkhandhena…  asekkhena vimuttiñāṇadassanakkhandhena samannāgatattā ṭhito. Saccaṃ sampaṭipādiyitvā ṭhito. Ejaṃ samatikkamitvā ṭhito. Kilesaggiṃ pariyādiyitvā ṭhito, aparigamanatāya ṭhito, kaṭaṃ samādāya ṭhito, muttipaṭisevanatāya ṭhito, mettāya pārisuddhiyā ṭhito, karuṇāya…  muditāya…  upekkhāya pārisuddhiyā ṭhito, accantapārisuddhiyā ṭhito, atammayatāya pārisuddhiyā ṭhito, vimuttattā ṭhito, santussitattā ṭhito, khandhapariyante ṭhito, dhātupariyante ṭhito, āyatanapariyante ṭhito, gatipariyante ṭhito, upapattipariyante ṭhito, paṭisandhipariyante ṭhito, bhavapariyante ṭhito, saṃsārapariyante ṭhito vaṭṭapariyante ṭhito, antime bhave ṭhito, antime samussaye ṭhito, antimadehadharo arahā. &lt;/div&gt;&lt;/div&gt;&lt;div class="q" id="p_24Mn_82"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;82&lt;/div&gt; &lt;div class="G"&gt;Tassāyaṃ pacchimako bhavo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;carimoyaṃ samussayo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jātimaraṇasaṃsāro,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;natthi tassa punabbhavo”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_24Mn_83"&gt; &lt;div class="p"&gt;&lt;span class="pN"&gt;83&lt;/span&gt;Nāvaṃ sitvāva pāragūti. Tenāha bhagavā—  &lt;/div&gt;&lt;/div&gt;&lt;div class="q" id="p_24Mn_84"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;84&lt;/div&gt; &lt;div class="G"&gt;“Tasmā jantu sadā sato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kāmāni parivajjaye;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te pahāya tare oghaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāvaṃ sitvāva pāragū”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_24Mn_85"&gt;&lt;span class="pN"&gt;85&lt;/span&gt;Kāmasuttaniddeso paṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266390" title="Go to previous page"&gt;&amp;lt;&amp;lt; 1 Aṭṭhakavagga&lt;/a&gt;&lt;a href="javascript:void(0)" onclick="upP()" id="upL" name="266390" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267801" title="Go to next page"&gt;1.2 Guhaṭṭhakasuttaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
