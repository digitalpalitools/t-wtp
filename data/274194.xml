<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/3"&gt;3 Diṭṭhisaṃyutta&lt;/a&gt; » &lt;a href="/tipitaka/13S3/3/3.2"&gt;3.2 Dutiyagamanavagga&lt;/a&gt;&lt;/div&gt;&lt;div class="i"&gt;3.2.18 Nevahotinanahotisutta&lt;/div&gt;&lt;div class=h&gt;Diṭṭhisaṃyutta&lt;/div&gt;&lt;div class=h&gt;Dutiyagamanavagga&lt;/div&gt;&lt;div class=h&gt;Nevahotinanahotisutta&lt;/div&gt;&lt;div class="q" id="p_13S3_986"&gt; &lt;div class="divNumber"&gt;241.&lt;/div&gt; &lt;div class="p"&gt;&lt;span class="pN"&gt;986&lt;/span&gt;Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati—  ‘neva hoti na na hoti tathāgato paraṃ maraṇā’”ti? “Bhagavaṃmūlakā no, bhante, dhammā…pe…  &lt;/div&gt;&lt;/div&gt;&lt;div class="q" id="p_13S3_987"&gt; &lt;div class="p"&gt;&lt;span class="pN"&gt;987&lt;/span&gt;“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati—  ‘neva hoti na na hoti tathāgato paraṃ maraṇā’”ti. “Vedanāya sati…  saññāya sati…  saṅkhāresu sati…  viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati—  ‘neva hoti na na hoti tathāgato paraṃ maraṇā’ti. &lt;/div&gt;&lt;/div&gt;&lt;div class="q" id="p_13S3_988"&gt; &lt;div class="p"&gt;&lt;span class="pN"&gt;988&lt;/span&gt;Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” …pe…  vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti na na hoti tathāgato paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati—  ‘neva hoti na na hoti tathāgato paraṃ maraṇā’”ti. “Vedanā…  saññā…  saṅkhārā…  viññāṇaṃ niccaṃ vā aniccaṃ vā”ti? “Aniccaṃ, bhante” …pe…  vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti na na hoti tathāgato paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya dukkhaṃ abhinivissa evaṃ diṭṭhi uppajjati—  ‘neva hoti na na hoti tathāgato paraṃ maraṇā’”ti. &lt;/div&gt;&lt;/div&gt;&lt;div class="CENTER" id="p_13S3_989"&gt;&lt;span class="pN"&gt;989&lt;/span&gt;Aṭṭhārasamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274193" title="Go to previous page"&gt;&amp;lt;&amp;lt; 3.2.2--17 Etaṃmamādisutta&lt;/a&gt;&lt;a href="javascript:void(0)" onclick="upP()" id="upL" name="272750" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274195" title="Go to next page"&gt;3.2.19 Rūpīattāsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
