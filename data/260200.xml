<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y6"&gt;34Y6 Saṅkhārayamakapāḷi&lt;/a&gt; » &lt;a href="/tipitaka/34Y6/2"&gt;2 Pavattivāra&lt;/a&gt; » &lt;a href="/tipitaka/34Y6/2/2.3"&gt;2.3 Uppādanirodhavāra&lt;/a&gt; » &lt;a href="/tipitaka/34Y6/2/2.3/2.3.5"&gt;2.3.5 Paccuppannānāgatavāra&lt;/a&gt;&lt;/div&gt;&lt;div class="i"&gt;2.3.5.6 Paccanīkapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādanirodhavāra&lt;/div&gt;&lt;div class=h&gt;Paccuppannānāgatavāra&lt;/div&gt;&lt;div class=h&gt;Paccanīkapuggalokāsa&lt;/div&gt;&lt;div class="q" id="p_34Y6_664"&gt; &lt;div class="divNumber"&gt;156.&lt;/div&gt; &lt;div class="p"&gt;&lt;span class="pN"&gt;664&lt;/span&gt;»  Yassa yattha kāyasaṅkhāro nuppajjati tassa tattha vacīsaṅkhāro na nirujjhissatīti? &lt;/div&gt;&lt;/div&gt;&lt;div class="q" id="p_34Y6_665"&gt; &lt;div class="p"&gt;&lt;span class="pN"&gt;665&lt;/span&gt;Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca na nirujjhissati. &lt;/div&gt;&lt;/div&gt;&lt;div class="q" id="p_34Y6_666"&gt; &lt;div class="p"&gt;&lt;span class="pN"&gt;666&lt;/span&gt;«  Yassa vā pana yattha vacīsaṅkhāro na nirujjhissati tassa tattha kāyasaṅkhāro nuppajjatīti? &lt;/div&gt;&lt;/div&gt;&lt;div class="q" id="p_34Y6_667"&gt; &lt;div class="p"&gt;&lt;span class="pN"&gt;667&lt;/span&gt;Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha vacīsaṅkhāro na nirujjhissati, no ca tesaṃ tattha kāyasaṅkhāro nuppajjati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca nuppajjati. &lt;/div&gt;&lt;/div&gt;&lt;div class="q" id="p_34Y6_668"&gt; &lt;div class="p"&gt;&lt;span class="pN"&gt;668&lt;/span&gt;»  Yassa yattha kāyasaṅkhāro nuppajjati tassa tattha cittasaṅkhāro na nirujjhissatīti? &lt;/div&gt;&lt;/div&gt;&lt;div class="q" id="p_34Y6_669"&gt; &lt;div class="p"&gt;&lt;span class="pN"&gt;669&lt;/span&gt;Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha kāyasaṅkhāro nuppajjati, no ca tesaṃ tattha cittasaṅkhāro na nirujjhissati. Pacchimacittassa bhaṅgakkhaṇe asaññasattānaṃ tesaṃ tattha kāyasaṅkhāro ca nuppajjati cittasaṅkhāro ca na nirujjhissati. &lt;/div&gt;&lt;/div&gt;&lt;div class="q" id="p_34Y6_670"&gt; &lt;div class="p"&gt;&lt;span class="pN"&gt;670&lt;/span&gt;«  Yassa vā pana yattha cittasaṅkhāro na nirujjhissati tassa tattha kāyasaṅkhāro nuppajjatīti? Āmantā. &lt;/div&gt;&lt;/div&gt;&lt;div class="q" id="p_34Y6_671"&gt; &lt;div class="divNumber"&gt;157.&lt;/div&gt; &lt;div class="p"&gt;&lt;span class="pN"&gt;671&lt;/span&gt;»  Yassa yattha vacīsaṅkhāro nuppajjati tassa tattha cittasaṅkhāro na nirujjhissatīti? &lt;/div&gt;&lt;/div&gt;&lt;div class="q" id="p_34Y6_672"&gt; &lt;div class="p"&gt;&lt;span class="pN"&gt;672&lt;/span&gt;Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha vacīsaṅkhāro nuppajjati, no ca tesaṃ tattha cittasaṅkhāro na nirujjhissati. Pacchimacittassa bhaṅgakkhaṇe asaññasattānaṃ tesaṃ tattha vacīsaṅkhāro ca nuppajjati cittasaṅkhāro ca na nirujjhissati. &lt;/div&gt;&lt;/div&gt;&lt;div class="q" id="p_34Y6_673"&gt; &lt;div class="p"&gt;&lt;span class="pN"&gt;673&lt;/span&gt;«  Yassa vā pana yattha cittasaṅkhāro na nirujjhissati tassa tattha vacīsaṅkhāro nuppajjatīti? Āmantā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260199" title="Go to previous page"&gt;&amp;lt;&amp;lt; 2.3.5.5 Paccanīkaokāsa&lt;/a&gt;&lt;a href="javascript:void(0)" onclick="upP()" id="upL" name="258808" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258809" title="Go to next page"&gt;2.3.6 Atītānāgatavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
