<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A5"&gt;16A5 Pañcakanipātapāḷi&lt;/a&gt; » &lt;a href="/tipitaka/16A5/4"&gt;4 Catutthapaṇṇāsaka&lt;/a&gt; » &lt;a href="/tipitaka/16A5/4/4.5"&gt;4.5 Brāhmaṇavagga&lt;/a&gt;&lt;/div&gt;&lt;div class="i"&gt;4.5.9 Kulasutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Brāhmaṇavagga&lt;/div&gt;&lt;div class=h&gt;Kulasutta&lt;/div&gt;&lt;div class="q" id="p_16A5_1174"&gt; &lt;div class="divNumber"&gt;199.&lt;/div&gt; &lt;div class="p"&gt;&lt;span class="pN"&gt;1174&lt;/span&gt;“Yaṃ, bhikkhave, sīlavanto pabbajitā kulaṃ upasaṅkamanti, tattha manussā pañcahi ṭhānehi bahuṃ puññaṃ pasavanti. Katamehi pañcahi? Yasmiṃ, bhikkhave, samaye sīlavante pabbajite kulaṃ upasaṅkamante manussā disvā cittāni pasādenti, saggasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. &lt;/div&gt;&lt;/div&gt;&lt;div class="q" id="p_16A5_1175"&gt; &lt;div class="p"&gt;&lt;span class="pN"&gt;1175&lt;/span&gt;Yasmiṃ, bhikkhave, samaye sīlavante pabbajite kulaṃ upasaṅkamante manussā paccuṭṭhenti abhivādenti āsanaṃ denti, uccākulīnasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. &lt;/div&gt;&lt;/div&gt;&lt;div class="q" id="p_16A5_1176"&gt; &lt;div class="p"&gt;&lt;span class="pN"&gt;1176&lt;/span&gt;Yasmiṃ, bhikkhave, samaye sīlavante pabbajite kulaṃ upasaṅkamante manussā maccheramalaṃ paṭivinenti, mahesakkhasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. &lt;/div&gt;&lt;/div&gt;&lt;div class="q" id="p_16A5_1177"&gt; &lt;div class="p"&gt;&lt;span class="pN"&gt;1177&lt;/span&gt;Yasmiṃ, bhikkhave, samaye sīlavante pabbajite kulaṃ upasaṅkamante manussā yathāsatti yathābalaṃ saṃvibhajanti, mahābhogasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. &lt;/div&gt;&lt;/div&gt;&lt;div class="q" id="p_16A5_1178"&gt; &lt;div class="p"&gt;&lt;span class="pN"&gt;1178&lt;/span&gt;Yasmiṃ, bhikkhave, samaye sīlavante pabbajite kulaṃ upasaṅkamante manussā paripucchanti paripañhanti dhammaṃ suṇanti, mahāpaññāsaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. Yaṃ, bhikkhave, sīlavanto pabbajitā kulaṃ upasaṅkamanti, tattha manussā imehi pañcahi ṭhānehi bahuṃ puññaṃ pasavantī”ti. &lt;/div&gt;&lt;/div&gt;&lt;div class="CENTER" id="p_16A5_1179"&gt;&lt;span class="pN"&gt;1179&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275998" title="Go to previous page"&gt;&amp;lt;&amp;lt; 4.5.8 Vācāsutta&lt;/a&gt;&lt;a href="javascript:void(0)" onclick="upP()" id="upL" name="273159" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276000" title="Go to next page"&gt;4.5.10 Nissāraṇīyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
