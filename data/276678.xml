<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.5"&gt;2.4.5 Cittāgāravagga&lt;/a&gt;&lt;/div&gt;&lt;div class="i"&gt;2.4.5.2 Āsandiparibhuñjanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Cittāgāravagga&lt;/div&gt;&lt;div class=h&gt;Āsandiparibhuñjanasikkhāpada&lt;/div&gt;&lt;div class="q" id="p_2V_3002"&gt; &lt;div class="divNumber"&gt;982.&lt;/div&gt; &lt;div class="p"&gt;&lt;span class="pN"&gt;3002&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo āsandimpi pallaṅkampi paribhuñjanti. Manussā vihāracārikaṃ āhiṇḍantā passitvā ujjhāyanti khiyyanti vipācenti—  “kathañhi nāma bhikkhuniyo āsandimpi pallaṅkampi paribhuñjissanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_3003"&gt; &lt;div class="p"&gt;&lt;span class="pN"&gt;3003&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo āsandimpi pallaṅkampi paribhuñjissantī”ti…pe…  “saccaṃ kira, bhikkhave, bhikkhuniyo āsandimpi pallaṅkampi paribhuñjantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo āsandimpi pallaṅkampi paribhuñjissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3004"&gt; &lt;div class="divNumber"&gt;983.&lt;/div&gt; &lt;div class="p"&gt;&lt;span class="pN"&gt;3004&lt;/span&gt;&lt;span class="bold"&gt;“Yā pana bhikkhunī āsandiṃ vā pallaṅkaṃ vā paribhuñjeyya, pācittiyan”&lt;/span&gt;ti. (&lt;span class="italic"&gt;42&lt;/span&gt;:&lt;span class="bold"&gt;97&lt;/span&gt;) &lt;/div&gt;&lt;/div&gt;&lt;div class="q" id="p_2V_3005"&gt; &lt;div class="divNumber"&gt;984.&lt;/div&gt; &lt;div class="p"&gt;&lt;span class="pN"&gt;3005&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3006"&gt; &lt;div class="p"&gt;&lt;span class="pN"&gt;3006&lt;/span&gt;&lt;span class="bold"&gt;Āsandī&lt;/span&gt; nāma atikkantappamāṇā vuccati. &lt;/div&gt;&lt;/div&gt;&lt;div class="q" id="p_2V_3007"&gt; &lt;div class="p"&gt;&lt;span class="pN"&gt;3007&lt;/span&gt;&lt;span class="bold"&gt;Pallaṅko&lt;/span&gt; nāma āharimehi vāḷehi kato hoti. &lt;/div&gt;&lt;/div&gt;&lt;div class="q" id="p_2V_3008"&gt; &lt;div class="p"&gt;&lt;span class="pN"&gt;3008&lt;/span&gt;&lt;span class="bold"&gt;Paribhuñjeyyā&lt;/span&gt;ti tasmiṃ abhinisīdati vā abhinipajjati vā, āpatti pācittiyassa. &lt;/div&gt;&lt;/div&gt;&lt;div class="q" id="p_2V_3009"&gt; &lt;div class="divNumber"&gt;985.&lt;/div&gt; &lt;div class="p"&gt;&lt;span class="pN"&gt;3009&lt;/span&gt;Anāpatti—  āsandiyā pāde chinditvā paribhuñjati, pallaṅkassa vāḷe bhinditvā paribhuñjati, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3010"&gt;&lt;span class="pN"&gt;3010&lt;/span&gt;Dutiyasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276677" title="Go to previous page"&gt;&amp;lt;&amp;lt; 2.4.5.1 Rājāgārasikkhāpada&lt;/a&gt;&lt;a href="javascript:void(0)" onclick="upP()" id="upL" name="273289" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276679" title="Go to next page"&gt;2.4.5.3 Suttakantanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
