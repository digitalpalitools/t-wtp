<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.4"&gt;1.4 Catutthavagga&lt;/a&gt;&lt;/div&gt;&lt;div class="i"&gt;1.4.10 Sabbasaṃyojanappahānakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Sabbasaṃyojanappahānakathā&lt;/div&gt;&lt;div class="q" id="p_32Kv_1454"&gt; &lt;div class="divNumber"&gt;413.&lt;/div&gt; &lt;div class="p"&gt;&lt;span class="pN"&gt;1454&lt;/span&gt;๐ Sabbasaṃyojanānaṃ pahānaṃ arahattanti? Āmantā. Arahattamaggena sabbe saṃyojanā pahīyantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1455"&gt; &lt;div class="p"&gt;&lt;span class="pN"&gt;1455&lt;/span&gt;๐ Arahattamaggena sabbe saṃyojanā pahīyantīti? Āmantā. Arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1456"&gt; &lt;div class="p"&gt;&lt;span class="pN"&gt;1456&lt;/span&gt;๐ Arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti? Āmantā. Nanu tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatāti? Āmantā. Hañci tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti. &lt;/div&gt;&lt;/div&gt;&lt;div class="q" id="p_32Kv_1457"&gt; &lt;div class="divNumber"&gt;414.&lt;/div&gt; &lt;div class="p"&gt;&lt;span class="pN"&gt;1457&lt;/span&gt;๐ Arahattamaggena sabbe saṃyojanā pahīyantīti? Āmantā. Arahattamaggena oḷārikaṃ kāmarāgaṃ oḷārikaṃ byāpādaṃ pajahatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1458"&gt; &lt;div class="divNumber"&gt;415.&lt;/div&gt; &lt;div class="p"&gt;&lt;span class="pN"&gt;1458&lt;/span&gt;๐ Arahattamaggena oḷārikaṃ kāmarāgaṃ oḷārikaṃ byāpādaṃ pajahatīti? Āmantā. Nanu kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatāti? Āmantā. Hañci kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti. &lt;/div&gt;&lt;/div&gt;&lt;div class="q" id="p_32Kv_1459"&gt; &lt;div class="p"&gt;&lt;span class="pN"&gt;1459&lt;/span&gt;๐ Arahattamaggena sabbe saṃyojanā pahīyantīti? Āmantā. Arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1460"&gt; &lt;div class="divNumber"&gt;416.&lt;/div&gt; &lt;div class="p"&gt;&lt;span class="pN"&gt;1460&lt;/span&gt;๐ Arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti? Āmantā. Nanu kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatāti? Āmantā. Hañci kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti. &lt;/div&gt;&lt;/div&gt;&lt;div class="q" id="p_32Kv_1461"&gt; &lt;div class="p"&gt;&lt;span class="pN"&gt;1461&lt;/span&gt;๐ Arahattamaggena sabbe saṃyojanā pahīyantīti? Āmantā. Nanu rūparāgaarūparāgamānauddhaccaavijjāya anavasesappahānaṃ arahattaṃ vuttaṃ bhagavatāti? Āmantā. Hañci rūparāgaarūparāgamānauddhaccaavijjāya anavasesappahānaṃ arahattaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti. &lt;/div&gt;&lt;/div&gt;&lt;div class="q" id="p_32Kv_1462"&gt; &lt;div class="divNumber"&gt;417.&lt;/div&gt; &lt;div class="p"&gt;&lt;span class="pN"&gt;1462&lt;/span&gt;× Na vattabbaṃ—  “sabbasaṃyojanānaṃ pahānaṃ arahattan”ti? Āmantā. Nanu arahato sabbe saṃyojanā pahīnāti? Āmantā. Hañci arahato sabbe saṃyojanā pahīnā, tena vata re vattabbe—  “sabbasaṃyojanānaṃ pahānaṃ arahattan”ti. &lt;/div&gt;&lt;/div&gt;&lt;div class="CENTER" id="p_32Kv_1463"&gt;&lt;span class="pN"&gt;1463&lt;/span&gt;Sabbasaṃyojanappahānakathā niṭṭhitā.&lt;br /&gt; Catuttho vaggo.&lt;/div&gt;&lt;div class="SUMMARY" id="p_32Kv_1464"&gt;&lt;span class="pN"&gt;1464&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_1465"&gt; &lt;div class="p"&gt;&lt;span class="pN"&gt;1465&lt;/span&gt;Gihi’ssa arahā, saha upapattiyā arahā, arahato sabbe dhammā anāsavā, arahā catūhi phalehi samannāgato, evamevaṃ chahi upekkhāhi, bodhiyā buddho, salakkhaṇasamannāgato, bodhisatto okkantaniyāmo caritabrahmacariyo, paṭipannako phalena samannāgato, sabbasaṃyojanānaṃ pahānaṃ arahattanti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270171" title="Go to previous page"&gt;&amp;lt;&amp;lt; 1.4.9 Aparāpisamannāgatakathā&lt;/a&gt;&lt;a href="javascript:void(0)" onclick="upP()" id="upL" name="267998" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267999" title="Go to next page"&gt;1.5 Pañcamavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
