<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/1"&gt;1 Khandhavibhaṅga&lt;/a&gt; » &lt;a href="/tipitaka/30Vbh/1/1.3"&gt;1.3 Pañhāpucchaka&lt;/a&gt; » &lt;a href="/tipitaka/30Vbh/1/1.3/1.3.2"&gt;1.3.2 Duka&lt;/a&gt;&lt;/div&gt;&lt;div class="i"&gt;1.3.2.9 Parāmāsagocchaka&lt;/div&gt;&lt;div class=h&gt;Khandhavibhaṅga&lt;/div&gt;&lt;div class=h&gt;Pañhāpucchaka&lt;/div&gt;&lt;div class=h&gt;Duka&lt;/div&gt;&lt;div class=h&gt;Parāmāsagocchaka&lt;/div&gt;&lt;div class="q" id="p_30Vbh_529"&gt; &lt;div class="p"&gt;&lt;span class="pN"&gt;529&lt;/span&gt;Cattāro khandhā no parāmāsā. Saṅkhārakkhandho siyā parāmāso, siyā no parāmāso. Rūpakkhandho parāmaṭṭho. Cattāro khandhā siyā parāmaṭṭhā, siyā aparāmaṭṭhā. Rūpakkhandho parāmāsavippayutto. Tayo khandhā siyā parāmāsasampayuttā, siyā parāmāsavippayuttā. Saṅkhārakkhandho siyā parāmāsasampayutto, siyā parāmāsavippayutto, siyā na vattabbo—  “parāmāsasampayutto”tipi, “parāmāsavippayutto”tipi. Rūpakkhandho na vattabbo—  “parāmāso ceva parāmaṭṭho cā”ti, parāmaṭṭho ceva no ca parāmāso. Tayo khandhā na vattabbā—  “parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—  “parāmaṭṭhā ceva no ca parāmāsā”ti. Saṅkhārakkhandho siyā parāmāso ceva parāmaṭṭho ca, siyā parāmaṭṭho ceva no ca parāmāso, siyā na vattabbo—  “parāmāso ceva parāmaṭṭho cā”tipi, “parāmaṭṭho ceva no ca parāmāso”tipi. Rūpakkhandho parāmāsavippayuttaparāmaṭṭho. Cattāro khandhā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—  “parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270859" title="Go to previous page"&gt;&amp;lt;&amp;lt; 1.3.2.6--8 Oghayoganīvaraṇagocchaka&lt;/a&gt;&lt;a href="javascript:void(0)" onclick="upP()" id="upL" name="269960" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270861" title="Go to next page"&gt;1.3.2.10 Mahantaraduka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
