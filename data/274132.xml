<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/10"&gt;10 Bhikkhusaṃyutta&lt;/a&gt; » &lt;a href="/tipitaka/12S2/10/10.1"&gt;10.1 Bhikkhuvagga&lt;/a&gt;&lt;/div&gt;&lt;div class="i"&gt;10.1.12 Sahāyakasutta&lt;/div&gt;&lt;div class=h&gt;Bhikkhusaṃyutta&lt;/div&gt;&lt;div class=h&gt;Bhikkhuvagga&lt;/div&gt;&lt;div class=h&gt;Sahāyakasutta&lt;/div&gt;&lt;div class="q" id="p_12S2_1307"&gt; &lt;div class="divNumber"&gt;246.&lt;/div&gt; &lt;div class="p"&gt;&lt;span class="pN"&gt;1307&lt;/span&gt;Sāvatthiyaṃ viharati. Atha kho dve bhikkhū sahāyakā āyasmato mahākappinassa saddhivihārino yena bhagavā tenupasaṅkamiṃsu. Addasā kho bhagavā te bhikkhū dūratova āgacchante. Disvāna bhikkhū āmantesi—  “passatha no tumhe, bhikkhave, ete bhikkhū sahāyake āgacchante kappinassa saddhivihārino”ti? “Evaṃ, bhante”. “Ete kho te bhikkhū mahiddhikā mahānubhāvā. Na ca sā samāpatti sulabharūpā, yā tehi bhikkhūhi asamāpannapubbā. Yassa catthāya kulaputtā sammadeva agārasmā anagāriyaṃ pabbajanti tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharantī”ti. &lt;/div&gt;&lt;/div&gt;&lt;div class="q" id="p_12S2_1308"&gt; &lt;div class="p"&gt;&lt;span class="pN"&gt;1308&lt;/span&gt;Idamavoca bhagavā. Idaṃ vatvāna sugato athāparaṃ etadavoca satthā—  &lt;/div&gt;&lt;/div&gt;&lt;div class="q" id="p_12S2_1309"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1309&lt;/div&gt; &lt;div class="G"&gt;“Sahāyāvatime bhikkhū,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;cirarattaṃ sametikā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sameti nesaṃ saddhammo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dhamme buddhappavedite.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S2_1310"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1310&lt;/div&gt; &lt;div class="G"&gt;Suvinītā kappinena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dhamme ariyappavedite;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhārenti antimaṃ dehaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;jetvā māraṃ savāhinin”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_12S2_1311"&gt;&lt;span class="pN"&gt;1311&lt;/span&gt;Dvādasamaṃ.&lt;/div&gt;&lt;div class="CENTER" id="p_12S2_1312"&gt;&lt;span class="pN"&gt;1312&lt;/span&gt;Bhikkhuvaggo paṭhamo.&lt;/div&gt;&lt;div class="SUMMARY" id="p_12S2_1313"&gt;&lt;span class="pN"&gt;1313&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_12S2_1314"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1314&lt;/div&gt; &lt;div class="G"&gt;Kolito upatisso ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ghaṭo cāpi pavuccati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Navo sujāto bhaddi ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;visākho nando tisso ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Theranāmo ca kappino,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sahāyena ca dvādasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_12S2_1315"&gt;&lt;span class="pN"&gt;1315&lt;/span&gt;Bhikkhusaṃyuttaṃ samattaṃ.&lt;/div&gt;&lt;div class="ENDH3" id="p_12S2_1316"&gt;&lt;span class="pN"&gt;1316&lt;/span&gt;Nidānavaggo dutiyo.&lt;/div&gt;&lt;div class="SUMMARY" id="p_12S2_1317"&gt;&lt;span class="pN"&gt;1317&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_12S2_1318"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1318&lt;/div&gt; &lt;div class="G"&gt;Nidānābhisamayadhātu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;anamataggena kassapaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sakkārarāhulalakkhaṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;opammabhikkhunā vaggo.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_12S2_1319"&gt;&lt;span class="pN"&gt;1319&lt;/span&gt;Dutiyo tena pavuccatīti.&lt;/div&gt;&lt;div class="ENDBOOK" id="p_12S2_1320"&gt;&lt;span class="pN"&gt;1320&lt;/span&gt;Nidānavaggasaṃyuttapāḷi niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274131" title="Go to previous page"&gt;&amp;lt;&amp;lt; 10.1.11 Mahākappinasutta&lt;/a&gt;&lt;a href="javascript:void(0)" onclick="upP()" id="upL" name="272741" title="Go to parent page"&gt;up&lt;/a&gt;&lt;/div&gt;&lt;/div&gt;</data>
</xml>
