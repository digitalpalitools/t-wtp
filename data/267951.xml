<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt;&lt;/div&gt;&lt;div class="i"&gt;18.8 Sārammaṇānārammaṇavāra&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Sārammaṇānārammaṇavāra&lt;/div&gt;&lt;div class="q" id="p_30Vbh_3195"&gt; &lt;div class="divNumber"&gt;1032.&lt;/div&gt; &lt;div class="p"&gt;&lt;span class="pN"&gt;3195&lt;/span&gt;Pañcannaṃ khandhānaṃ kati sārammaṇā, kati anārammaṇā…pe…  sattannaṃ cittānaṃ kati sārammaṇā, kati anārammaṇā? &lt;/div&gt;&lt;/div&gt;&lt;div class="q" id="p_30Vbh_3196"&gt; &lt;div class="divNumber"&gt;1033.&lt;/div&gt; &lt;div class="p"&gt;&lt;span class="pN"&gt;3196&lt;/span&gt;Rūpakkhandho anārammaṇo. Cattāro khandhā sārammaṇā. (1) &lt;/div&gt;&lt;/div&gt;&lt;div class="q" id="p_30Vbh_3197"&gt; &lt;div class="p"&gt;&lt;span class="pN"&gt;3197&lt;/span&gt;Dasāyatanā anārammaṇā. Manāyatanaṃ sārammaṇaṃ. Dhammāyatanaṃ siyā sārammaṇaṃ, siyā anārammaṇaṃ. (2) &lt;/div&gt;&lt;/div&gt;&lt;div class="q" id="p_30Vbh_3198"&gt; &lt;div class="p"&gt;&lt;span class="pN"&gt;3198&lt;/span&gt;Dasa dhātuyo anārammaṇā. Satta dhātuyo sārammaṇā. Dhammadhātu siyā sārammaṇā, siyā anārammaṇā. (3) &lt;/div&gt;&lt;/div&gt;&lt;div class="q" id="p_30Vbh_3199"&gt; &lt;div class="p"&gt;&lt;span class="pN"&gt;3199&lt;/span&gt;Dve saccā sārammaṇā. Nirodhasaccaṃ anārammaṇaṃ. Dukkhasaccaṃ siyā sārammaṇaṃ, siyā anārammaṇaṃ. (4) &lt;/div&gt;&lt;/div&gt;&lt;div class="q" id="p_30Vbh_3200"&gt; &lt;div class="p"&gt;&lt;span class="pN"&gt;3200&lt;/span&gt;Sattindriyā anārammaṇā. Cuddasindriyā sārammaṇā. Jīvitindriyaṃ siyā sārammaṇaṃ, siyā anārammaṇaṃ. Nava hetū sārammaṇā. Kabaḷīkāro āhāro anārammaṇo. Tayo āhārā sārammaṇā. Satta phassā…pe…  satta vedanā…pe…  satta saññā…pe…  satta cetanā…pe…  satta cittā sārammaṇā. (5--12) &lt;/div&gt;&lt;/div&gt;&lt;div class="q" id="p_30Vbh_3201"&gt; &lt;div class="divNumber"&gt;1034.&lt;/div&gt; &lt;div class="p"&gt;&lt;span class="pN"&gt;3201&lt;/span&gt;Pañcannaṃ khandhānaṃ kati sārammaṇārammaṇā, kati anārammaṇārammaṇā…pe…  sattannaṃ cittānaṃ kati sārammaṇārammaṇā, kati anārammaṇārammaṇā? &lt;/div&gt;&lt;/div&gt;&lt;div class="q" id="p_30Vbh_3202"&gt; &lt;div class="divNumber"&gt;1035.&lt;/div&gt; &lt;div class="p"&gt;&lt;span class="pN"&gt;3202&lt;/span&gt;Rūpakkhandho anārammaṇo. Cattāro khandhā siyā sārammaṇārammaṇā, siyā anārammaṇārammaṇā. (1) &lt;/div&gt;&lt;/div&gt;&lt;div class="q" id="p_30Vbh_3203"&gt; &lt;div class="p"&gt;&lt;span class="pN"&gt;3203&lt;/span&gt;Dasāyatanā anārammaṇā. Manāyatanaṃ siyā sārammaṇārammaṇaṃ, siyā anārammaṇārammaṇaṃ. Dhammāyatanaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (2) &lt;/div&gt;&lt;/div&gt;&lt;div class="q" id="p_30Vbh_3204"&gt; &lt;div class="p"&gt;&lt;span class="pN"&gt;3204&lt;/span&gt;Dasa dhātuyo anārammaṇā. Cha dhātuyo anārammaṇārammaṇā. Manoviññāṇadhātu siyā sārammaṇārammaṇā, siyā anārammaṇārammaṇā. Dhammadhātu siyā sārammaṇārammaṇā, siyā anārammaṇārammaṇā, siyā anārammaṇā. (3) &lt;/div&gt;&lt;/div&gt;&lt;div class="q" id="p_30Vbh_3205"&gt; &lt;div class="p"&gt;&lt;span class="pN"&gt;3205&lt;/span&gt;Nirodhasaccaṃ anārammaṇaṃ. Maggasaccaṃ anārammaṇārammaṇaṃ. Samudayasaccaṃ siyā sārammaṇārammaṇaṃ, siyā anārammaṇārammaṇaṃ. Dukkhasaccaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (4) &lt;/div&gt;&lt;/div&gt;&lt;div class="q" id="p_30Vbh_3206"&gt; &lt;div class="p"&gt;&lt;span class="pN"&gt;3206&lt;/span&gt;Sattindriyā anārammaṇā. Pañcindriyā anārammaṇārammaṇā. Navindriyā siyā sārammaṇārammaṇā, siyā anārammaṇārammaṇā. Jīvitindriyaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (5) &lt;/div&gt;&lt;/div&gt;&lt;div class="q" id="p_30Vbh_3207"&gt; &lt;div class="p"&gt;&lt;span class="pN"&gt;3207&lt;/span&gt;Nava hetū siyā sārammaṇārammaṇā, siyā anārammaṇārammaṇā. Kabaḷīkāro āhāro anārammaṇo. Tayo āhārā siyā sārammaṇārammaṇā, siyā anārammaṇārammaṇā. Cha phassā anārammaṇārammaṇā. Manoviññāṇadhātusamphasso siyā sārammaṇārammaṇo siyā anārammaṇārammaṇo. Cha vedanā…pe…  cha saññā…pe…  cha cetanā…pe…  cha cittā anārammaṇārammaṇā. Manoviññāṇadhātu siyā sārammaṇārammaṇā, siyā anārammaṇārammaṇā. (6--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267950" title="Go to previous page"&gt;&amp;lt;&amp;lt; 18.7 Abhiññeyyādivāra&lt;/a&gt;&lt;a href="javascript:void(0)" onclick="upP()" id="upL" name="266439" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267952" title="Go to next page"&gt;18.9 Diṭṭhasutādidassanavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
