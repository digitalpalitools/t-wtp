<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.1 Ajitamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Ajitamāṇavapucchāniddesa&lt;/div&gt;&lt;div class="q" id="p_25Cn_195"&gt; &lt;div class="divNumber"&gt;1.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;195&lt;/div&gt; &lt;div class="G"&gt;&lt;span class="bold"&gt;Kenassu nivuto loko, &lt;span class="gathaQuote"&gt;(iccāyasmā ajito)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kenassu nappakāsati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kissābhilepanaṃ brūsi&lt;/span&gt;, &lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kiṃsu tassa mahabbhayaṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_196"&gt; &lt;div class="p"&gt;&lt;span class="pN"&gt;196&lt;/span&gt;&lt;span class="bold"&gt;Kenassu nivuto loko&lt;/span&gt;ti. &lt;span class="bold"&gt;Loko&lt;/span&gt;ti nirayaloko tiracchānaloko pettivisayaloko manussaloko devaloko khandhaloko dhātuloko āyatanaloko ayaṃ loko paro loko brahmaloko devaloko—  ayaṃ vuccati loko. Ayaṃ loko kena āvuto nivuto ovuto pihito paṭicchanno paṭikujjitoti—  kenassu nivuto loko? &lt;/div&gt;&lt;/div&gt;&lt;div class="q" id="p_25Cn_197"&gt; &lt;div class="p"&gt;&lt;span class="pN"&gt;197&lt;/span&gt;&lt;span class="bold"&gt;Iccāyasmā ajito&lt;/span&gt;ti. &lt;span class="bold"&gt;Iccā&lt;/span&gt;ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ iccāti. &lt;span class="bold"&gt;Āyasmā&lt;/span&gt;ti piyavacanaṃ garuvacanaṃ sagāravasappatissādhivacanametaṃ āyasmāti. &lt;span class="bold"&gt;Ajito&lt;/span&gt;ti tassa brāhmaṇassa nāmaṃ saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpoti—  iccāyasmā ajito. &lt;/div&gt;&lt;/div&gt;&lt;div class="q" id="p_25Cn_198"&gt; &lt;div class="p"&gt;&lt;span class="pN"&gt;198&lt;/span&gt;&lt;span class="bold"&gt;Kenassu nappakāsatī&lt;/span&gt;ti kena loko nappakāsati nappabhāsati na tapati na virocati na ñāyati na paññāyatīti—  kenassu nappakāsati. &lt;/div&gt;&lt;/div&gt;&lt;div class="q" id="p_25Cn_199"&gt; &lt;div class="p"&gt;&lt;span class="pN"&gt;199&lt;/span&gt;&lt;span class="bold"&gt;Kissābhilepanaṃ brūsī&lt;/span&gt;ti kiṃ lokassa lepanaṃ lagganaṃ bandhanaṃ upakkileso. Kena loko litto saṃlitto upalitto kiliṭṭho saṃkiliṭṭho makkhito saṃsaṭṭho laggo laggito palibuddho, brūsi ācikkhasi desesi paññapesi paṭṭhapesi vivarasi vibhajasi uttānīkarosi pakāsesīti—  kissābhilepanaṃ brūsi. &lt;/div&gt;&lt;/div&gt;&lt;div class="q" id="p_25Cn_200"&gt; &lt;div class="p"&gt;&lt;span class="pN"&gt;200&lt;/span&gt;&lt;span class="bold"&gt;Kiṃsu tassa mahabbhayan&lt;/span&gt;ti kiṃ lokassa bhayaṃ mahabbhayaṃ pīḷanaṃ ghaṭṭanaṃ upaddavo upasaggoti—  kiṃsu tassa mahabbhayaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_201"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;201&lt;/div&gt; &lt;div class="G"&gt;“Kenassu nivuto loko, &lt;span class="gathaQuote"&gt;(iccāyasmā ajito)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kenassu nappakāsati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kissābhilepanaṃ brūsi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kiṃsu tassa mahabbhayan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_202"&gt; &lt;div class="divNumber"&gt;2.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;202&lt;/div&gt; &lt;div class="G"&gt;&lt;span class="bold"&gt;Avijjāya nivuto loko, &lt;span class="gathaQuote"&gt;(ajitāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vevicchā pamādā nappakāsati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Jappābhilepanaṃ brūmi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Dukkhamassa mahabbhayaṃ.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_203"&gt; &lt;div class="p"&gt;&lt;span class="pN"&gt;203&lt;/span&gt;&lt;span class="bold"&gt;Avijjāya nivuto loko&lt;/span&gt;ti. &lt;span class="bold"&gt;Avijjā&lt;/span&gt;ti dukkhe aññāṇaṃ dukkhasamudaye aññāṇaṃ dukkhanirodhe aññāṇaṃ dukkhanirodhagāminiyā paṭipadāya aññāṇaṃ, pubbante aññāṇaṃ aparante aññāṇaṃ pubbantāparante aññāṇaṃ, idappaccayatāpaṭiccasamuppannesu dhammesu aññāṇaṃ, yaṃ evarūpaṃ aññāṇaṃ adassanaṃ anabhisamayo ananubodho asambodho appaṭivedho asaṅgāhanā apariyogāhanā asamapekkhanā apaccavekkhaṇā apaccavekkhaṇakammaṃ dummejjhaṃ bālyaṃ asampajaññaṃ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṃ avijjālaṅgī moho akusalamūlaṃ, ayaṃ vuccati—  avijjā. &lt;/div&gt;&lt;/div&gt;&lt;div class="q" id="p_25Cn_204"&gt; &lt;div class="p"&gt;&lt;span class="pN"&gt;204&lt;/span&gt;&lt;span class="bold"&gt;Loko&lt;/span&gt;ti nirayaloko tiracchānaloko pettivisayaloko manussaloko devaloko khandhaloko dhātuloko āyatanaloko ayaṃ loko paro loko brahmaloko devaloko—  ayaṃ vuccati loko. Ayaṃ loko imāya avijjāya āvuto nivuto ovuto pihito paṭicchanno paṭikujjitoti—  avijjāya nivuto loko. &lt;/div&gt;&lt;/div&gt;&lt;div class="q" id="p_25Cn_205"&gt; &lt;div class="p"&gt;&lt;span class="pN"&gt;205&lt;/span&gt;&lt;span class="bold"&gt;Ajitā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanaṃ. Api ca, bhaggarāgoti bhagavā; bhaggadosoti bhagavā; bhaggamohoti bhagavā; bhaggamānoti bhagavā; bhaggadiṭṭhīti bhagavā; bhaggakaṇḍakoti bhagavā; bhaggakilesoti bhagavā; bhaji vibhaji pavibhaji dhammaratananti bhagavā; bhavānaṃ antakaroti bhagavā; bhāvitakāyo bhāvitasīlo bhāvitacitto bhāvitapaññoti bhagavā; bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā; bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā; bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā; bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti bhagavā; bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ anupubbasamāpattīnanti bhagavā; bhāgī vā bhagavā dasannaṃ saññābhāvanānaṃ kasiṇasamāpattīnaṃ ānāpānassatisamādhissa asubhasamāpattiyāti bhagavā; bhāgī vā bhagavā catunnaṃ satipaṭṭhānānaṃ catunnaṃ sammappadhānānaṃ catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ bojjhaṅgānaṃ ariyassa aṭṭhaṅgikassa maggassāti bhagavā; bhāgī vā bhagavā dasannaṃ tathāgatabalānaṃ catunnaṃ vesārajjānaṃ catunnaṃ paṭisambhidānaṃ channaṃ abhiññānaṃ channaṃ buddhadhammānanti bhagavā; bhagavāti netaṃ nāmaṃ mātarā kataṃ na pitarā kataṃ na bhātarā kataṃ na bhaginiyā kataṃ na mittāmaccehi kataṃ na ñātisālohitehi kataṃ na samaṇabrāhmaṇehi kataṃ na devatāhi kataṃ. Vimokkhantikametaṃ buddhānaṃ bhagavantānaṃ bodhiyā mūle saha sabbaññutañāṇassa paṭilābhā sacchikā paññatti, yadidaṃ bhagavāti—  ajitāti bhagavā. &lt;/div&gt;&lt;/div&gt;&lt;div class="q" id="p_25Cn_206"&gt; &lt;div class="p"&gt;&lt;span class="pN"&gt;206&lt;/span&gt;&lt;span class="bold"&gt;Vevicchā pamādā nappakāsatī&lt;/span&gt;ti. &lt;span class="bold"&gt;Vevicchaṃ&lt;/span&gt; vuccati pañca macchariyāni—  āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ maccheraṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa—  idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ, gāho vuccati macchariyaṃ. &lt;span class="bold"&gt;Pamādo&lt;/span&gt; vattabbo—  kāyaduccarite vā vacīduccarite vā manoduccarite vā pañcasu kāmaguṇesu vā cittassa vosaggo vosaggānuppadānaṃ kusalānaṃ dhammānaṃ bhāvanāya asakkaccakiriyatā asātaccakiriyatā anaṭṭhitakiriyatā olīnavuttitā nikkhittacchandatā nikkhittadhuratā anāsevanā abhāvanā abahulīkammaṃ anadhiṭṭhānaṃ ananuyogo pamādo. Yo evarūpo pamādo pamajjanā pamajjitattaṃ—  ayaṃ vuccati pamādo. &lt;span class="bold"&gt;Vevicchā pamādā nappakāsatī&lt;/span&gt;ti iminā ca macchariyena iminā ca pamādena loko nappakāsati nappabhāsati na tapati na virocati na ñāyati na paññāyatīti—  vevicchā pamādā nappakāsati. &lt;/div&gt;&lt;/div&gt;&lt;div class="q" id="p_25Cn_207"&gt; &lt;div class="p"&gt;&lt;span class="pN"&gt;207&lt;/span&gt;&lt;span class="bold"&gt;Jappābhilepanaṃ brūmī&lt;/span&gt;ti jappā vuccati taṇhā. Yo rāgo sārāgo anunayo anurodho nandī nandirāgo cittassa sārāgo icchā mucchā ajjhosānaṃ gedho paligedho saṅgo paṅko ejā māyā janikā sañjananī sibbinī jālinī saritā visattikā suttaṃ visaṭā āyūhanī dutiyā paṇidhi bhavanetti vanaṃ vanatho santhavo sineho apekkhā paṭibandhu āsā āsīsanā āsīsitattaṃ rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā jīvitāsā jappā pajappā abhijappā jappanā jappitattaṃ loluppaṃ loluppāyanā loluppāyitattaṃ pucchañjikatā sādhukamyatā adhammarāgo visamalobho nikanti nikāmanā patthanā pihanā sampatthanā kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā ogho yogo gantho upādānaṃ āvaraṇaṃ nīvaraṇaṃ chadanaṃ bandhanaṃ upakkileso anusayo pariyuṭṭhānaṃ latā vevicchaṃ dukkhamūlaṃ dukkhanidānaṃ dukkhappabhavo mārapāso mārabaḷisaṃ mārāmisaṃ māravisayo māranivāso māragocaro mārabandhanaṃ taṇhānadī taṇhājālaṃ taṇhāgaddulaṃ taṇhāsamuddo abhijjhā lobho akusalamūlaṃ—  ayaṃ vuccati jappā. Lokassa lepanaṃ lagganaṃ bandhanaṃ upakkileso imāya jappāya loko litto saṃlitto upalitto kiliṭṭho saṃkiliṭṭho makkhito saṃsaṭṭho laggo laggito palibuddhoti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  jappābhilepanaṃ brūmi. &lt;/div&gt;&lt;/div&gt;&lt;div class="q" id="p_25Cn_208"&gt; &lt;div class="p"&gt;&lt;span class="pN"&gt;208&lt;/span&gt;&lt;span class="bold"&gt;Dukkhamassa mahabbhayan&lt;/span&gt;ti. &lt;span class="bold"&gt;Dukkhan&lt;/span&gt;ti jātidukkhaṃ jarādukkhaṃ byādhidukkhaṃ maraṇadukkhaṃ sokaparidevadukkhadomanassupāyāsadukkhaṃ nerayikaṃ dukkhaṃ tiracchānayonikaṃ dukkhaṃ pettivisayikaṃ dukkhaṃ mānusikaṃ dukkhaṃ gabbhokkantimūlakaṃ dukkhaṃ gabbhaṭṭhitimūlakaṃ dukkhaṃ gabbhavuṭṭhānamūlakaṃ dukkhaṃ jātassūpanibandhakaṃ dukkhaṃ jātassa parādheyyakaṃ dukkhaṃ attūpakkamaṃ dukkhaṃ parūpakkamaṃ dukkhaṃ saṅkhāradukkhaṃ vipariṇāmadukkhaṃ cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo kāso sāso pināso ḍāho jaro kucchirogo mucchā pakkhandikā sūlā visūcikā kuṭṭhaṃ gaṇḍo kilāso soso apamāro daddu kaṇḍu kacchu rakhasā vitacchikā lohitapittaṃ madhumeho aṃsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā opakkamikā ābādhā kammavipākajā ābādhā sītaṃ uṇhaṃ jighacchā pipāsā uccāro passāvo ḍaṃsamakasavātātapasarīsapasamphassaṃ dukkhaṃ mātumaraṇaṃ dukkhaṃ pitumaraṇaṃ dukkhaṃ bhātumaraṇaṃ dukkhaṃ bhaginimaraṇaṃ dukkhaṃ puttamaraṇaṃ dukkhaṃ dhītumaraṇaṃ dukkhaṃ ñātibyasanaṃ dukkhaṃ rogabyasanaṃ dukkhaṃ bhogabyasanaṃ dukkhaṃ sīlabyasanaṃ dukkhaṃ diṭṭhibyasanaṃ dukkhaṃ yesaṃ dhammānaṃ ādito samudāgamanaṃ paññāyati. Atthaṅgamato nirodho paññāyati. Kammasannissito vipāko, vipākasannissitaṃ kammaṃ, nāmasannissitaṃ rūpaṃ rūpasannissitaṃ nāmaṃ, jātiyā anugataṃ jarāya anusaṭaṃ byādhinā abhibhūtaṃ maraṇena abbhāhataṃ dukkhe patiṭṭhitaṃ atāṇaṃ aleṇaṃ asaraṇaṃ asaraṇībhūtaṃ—  idaṃ vuccati dukkhaṃ. Idaṃ dukkhaṃ lokassa bhayaṃ mahābhayaṃ pīḷanaṃ ghaṭṭanaṃ upaddavo upasaggoti—  dukkhamassa mahabbhayaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_209"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;209&lt;/div&gt; &lt;div class="G"&gt;“Avijjāya nivuto loko, &lt;span class="gathaQuote"&gt;(ajitāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vevicchā pamādā nappakāsati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jappābhilepanaṃ brūmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dukkhamassa mahabbhayan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_210"&gt; &lt;div class="divNumber"&gt;3.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;210&lt;/div&gt; &lt;div class="G"&gt;&lt;span class="bold"&gt;Savanti sabbadhi sotā, &lt;span class="gathaQuote"&gt;(iccāyasmā ajito)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sotānaṃ kiṃ nivāraṇaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sotānaṃ saṃvaraṃ brūhi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kena sotā pidhiyyare.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_211"&gt; &lt;div class="p"&gt;&lt;span class="pN"&gt;211&lt;/span&gt;&lt;span class="bold"&gt;Savanti sabbadhi sotā&lt;/span&gt;ti. &lt;span class="bold"&gt;Sotā&lt;/span&gt;ti taṇhāsoto diṭṭhisoto kilesasoto duccaritasoto avijjāsoto. &lt;span class="bold"&gt;Sabbadhī&lt;/span&gt;ti sabbesu āyatanesu. &lt;span class="bold"&gt;Savantī&lt;/span&gt;ti savanti āsavanti sandanti pavattanti. Cakkhuto rūpe savanti āsavanti sandanti pavattanti. Sotato sadde savanti…  ghānato gandhe savanti…  jivhāto rase savanti…  kāyato phoṭṭhabbe savanti…  manato dhamme savanti āsavanti sandanti pavattanti. Cakkhuto rūpataṇhā savanti āsavanti sandanti pavattanti. Sotato saddataṇhā savanti āsavanti sandanti pavattanti. Ghānato gandhataṇhā savanti…  jivhāto rasataṇhā savanti…  kāyato phoṭṭhabbataṇhā savanti…  manato dhammataṇhā savanti āsavanti sandanti pavattantīti—  savanti sabbadhi sotā. &lt;/div&gt;&lt;/div&gt;&lt;div class="q" id="p_25Cn_212"&gt; &lt;div class="p"&gt;&lt;span class="pN"&gt;212&lt;/span&gt;&lt;span class="bold"&gt;Iccāyasmā ajito&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  padānupubbatāpetaṃ iccāti…pe…  iccāyasmā ajito. &lt;/div&gt;&lt;/div&gt;&lt;div class="q" id="p_25Cn_213"&gt; &lt;div class="p"&gt;&lt;span class="pN"&gt;213&lt;/span&gt;&lt;span class="bold"&gt;Sotānaṃ kiṃ nivāraṇan&lt;/span&gt;ti sotānaṃ kiṃ āvaraṇaṃ nīvaraṇaṃ saṃvaraṇaṃ rakkhanaṃ gopananti—  sotānaṃ kiṃ nivāraṇaṃ. &lt;/div&gt;&lt;/div&gt;&lt;div class="q" id="p_25Cn_214"&gt; &lt;div class="p"&gt;&lt;span class="pN"&gt;214&lt;/span&gt;&lt;span class="bold"&gt;Sotānaṃ saṃvaraṃ brūhī&lt;/span&gt;ti sotānaṃ āvaraṇaṃ nīvaraṇaṃ saṃvaraṇaṃ rakkhanaṃ gopanaṃ brūhi ācikkha desehi paññapehi paṭṭhapehi vivarāhi vibhajāhi uttānīkarohi pakāsehīti—  sotānaṃ saṃvaraṃ brūhi. &lt;/div&gt;&lt;/div&gt;&lt;div class="q" id="p_25Cn_215"&gt; &lt;div class="p"&gt;&lt;span class="pN"&gt;215&lt;/span&gt;&lt;span class="bold"&gt;Kena sotā pidhiyyare&lt;/span&gt;ti kena sotā pidhīyanti pacchijjanti na savanti na āsavanti na sandanti nappavattantīti—  kena sotā pidhiyyare. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_216"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;216&lt;/div&gt; &lt;div class="G"&gt;“Savanti sabbadhi sotā, &lt;span class="gathaQuote"&gt;(iccāyasmā ajito)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sotānaṃ kiṃ nivāraṇaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sotānaṃ saṃvaraṃ brūhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kena sotā pidhiyyare”.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_217"&gt; &lt;div class="divNumber"&gt;4.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;217&lt;/div&gt; &lt;div class="G"&gt;&lt;span class="bold"&gt;Yāni sotāni lokasmiṃ, &lt;span class="gathaQuote"&gt;(ajitāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sati tesaṃ nivāraṇaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sotānaṃ saṃvaraṃ brūmi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Paññāyete pidhiyyare.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_218"&gt; &lt;div class="p"&gt;&lt;span class="pN"&gt;218&lt;/span&gt;&lt;span class="bold"&gt;Yāni sotāni lokasmin&lt;/span&gt;ti yāni etāni sotāni mayā kittitāni pakittitāni ācikkhitāni desitāni paññapitāni paṭṭhapitāni vivaritāni vibhajitāni uttānīkatāni pakāsitāni, seyyathidaṃ—  taṇhāsoto diṭṭhisoto kilesasoto duccaritasoto avijjāsoto. &lt;span class="bold"&gt;Lokasmin&lt;/span&gt;ti apāyaloke manussaloke devaloke khandhaloke dhātuloke āyatanaloketi—  yāni sotāni lokasmiṃ. &lt;span class="bold"&gt;Ajitā&lt;/span&gt;ti bhagavā taṃ brāhmaṇaṃ nāmena ālapati. &lt;/div&gt;&lt;/div&gt;&lt;div class="q" id="p_25Cn_219"&gt; &lt;div class="p"&gt;&lt;span class="pN"&gt;219&lt;/span&gt;&lt;span class="bold"&gt;Sati tesaṃ nivāraṇan&lt;/span&gt;ti. &lt;span class="bold"&gt;Satī&lt;/span&gt;ti yā sati anussati paṭissati sati saraṇatā dhāraṇatā apilāpanatā asammussanatā, sati satindriyaṃ satibalaṃ sammāsati satisambojjhaṅgo ekāyanamaggo—  ayaṃ vuccati sati. &lt;span class="bold"&gt;Nivāraṇan&lt;/span&gt;ti āvaraṇaṃ nīvaraṇaṃ saṃvaraṇaṃ rakkhanaṃ gopananti—  sati tesaṃ nivāraṇaṃ. &lt;/div&gt;&lt;/div&gt;&lt;div class="q" id="p_25Cn_220"&gt; &lt;div class="p"&gt;&lt;span class="pN"&gt;220&lt;/span&gt;&lt;span class="bold"&gt;Sotānaṃ saṃvaraṃ brūmī&lt;/span&gt;ti sotānaṃ āvaraṇaṃ nīvaraṇaṃ saṃvaraṇaṃ rakkhanaṃ gopanaṃ brūmi ācikkhāmi…pe…  uttānīkaromi pakāsemīti—  sotānaṃ saṃvaraṃ brūmi. &lt;/div&gt;&lt;/div&gt;&lt;div class="q" id="p_25Cn_221"&gt; &lt;div class="p"&gt;&lt;span class="pN"&gt;221&lt;/span&gt;&lt;span class="bold"&gt;Paññāyete pidhiyyare&lt;/span&gt;ti. &lt;span class="bold"&gt;Paññā&lt;/span&gt;ti yā paññā pajānanā…pe…  amoho dhammavicayo sammādiṭṭhi. Paññāyete pidhiyyareti—  paññāyete sotā pidhīyanti pacchijjanti na savanti na āsavanti na sandanti nappavattanti. “Sabbe saṅkhārā aniccā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Sabbe saṅkhārā dukkhā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Sabbe saṅkhārā anattā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Avijjāpaccayā saṅkhārā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Saṅkhārapaccayā viññāṇan”ti…  “viññāṇapaccayā nāmarūpan”ti…  “nāmarūpapaccayā saḷāyatanan”ti…  “saḷāyatanapaccayā phasso”ti…  “phassapaccayā vedanā”ti…  “vedanāpaccayā taṇhā”ti…  “taṇhāpaccayā upādānan”ti…  “upādānapaccayā bhavo”ti…  “bhavapaccayā jātī”ti…  “jātipaccayā jarāmaraṇan”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Avijjānirodhā saṅkhāranirodho”ti…  “saṅkhāranirodhā viññāṇanirodho”ti…  “viññāṇanirodhā nāmarūpanirodho”ti…  “nāmarūpanirodhā saḷāyatananirodho”ti…  “saḷāyatananirodhā phassanirodho”ti…  “phassanirodhā vedanānirodho”ti…  “vedanānirodhā taṇhānirodho”ti…  “taṇhānirodhā upādānanirodho”ti…  “upādānanirodhā bhavanirodho”ti…  “bhavanirodhā jātinirodho”ti…  “jātinirodhā jarāmaraṇanirodho”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Idaṃ dukkhan”ti…  “ayaṃ dukkhasamudayo”ti…  “ayaṃ dukkhanirodho”ti…  “ayaṃ dukkhanirodhagāminī paṭipadā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Ime dhammā āsavā”ti…  “ayaṃ āsavasamudayo”ti…  “ayaṃ āsavanirodho”ti…  “ayaṃ āsavanirodhagāminī paṭipadā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. “Ime dhammā abhiññeyyā”ti…  “ime dhammā pariññeyyā”ti…  “ime dhammā pahātabbā”ti…  “ime dhammā bhāvetabbā”ti…  “ime dhammā sacchikātabbā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. Channaṃ phassāyatanānaṃ samudayañca atthaṅgamañca assādañca ādīnavañca nissaraṇañca jānato passato paññāyete sotā pidhīyanti pacchijjanti na savanti na āsavanti na sandanti nappavattanti. Pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca jānato passato…  catunnaṃ mahābhūtānaṃ samudayañca atthaṅgamañca assādañca ādīnavañca nissaraṇañca jānato passato…  “yaṃ kiñci samudayadhammaṃ sabbaṃ taṃ nirodhadhamman”ti jānato passato paññāyete sotā pidhīyanti pacchijjanti na savanti na āsavanti na sandanti nappavattantīti—  paññāyete pidhiyyare. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_222"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;222&lt;/div&gt; &lt;div class="G"&gt;“Yāni sotāni lokasmiṃ, &lt;span class="gathaQuote"&gt;(ajitāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sati tesaṃ nivāraṇaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sotānaṃ saṃvaraṃ brūmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paññāyete pidhiyyare”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_223"&gt; &lt;div class="divNumber"&gt;5.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;223&lt;/div&gt; &lt;div class="G"&gt;&lt;span class="bold"&gt;Paññā ceva sati cāpi, &lt;span class="gathaQuote"&gt;(iccāyasmā ajito)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Nāmarūpañca mārisa;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Etaṃ me puṭṭho pabrūhi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Katthetaṃ uparujjhati.&lt;/span&gt; (5) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_224"&gt; &lt;div class="p"&gt;&lt;span class="pN"&gt;224&lt;/span&gt;&lt;span class="bold"&gt;Paññā ceva sati cāpī&lt;/span&gt;ti. &lt;span class="bold"&gt;Paññā&lt;/span&gt;ti yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi. &lt;span class="bold"&gt;Satī&lt;/span&gt;ti yā sati anussati…pe…  sammāsatīti—  paññā ceva sati cāpi, iccāyasmā ajito. &lt;/div&gt;&lt;/div&gt;&lt;div class="q" id="p_25Cn_225"&gt; &lt;div class="p"&gt;&lt;span class="pN"&gt;225&lt;/span&gt;&lt;span class="bold"&gt;Nāmarūpañca mārisā&lt;/span&gt;ti. &lt;span class="bold"&gt;Nāman&lt;/span&gt;ti cattāro arūpino khandhā. &lt;span class="bold"&gt;Rūpan&lt;/span&gt;ti cattāro ca mahābhūtā catunnañca mahābhūtānaṃ upādāyarūpaṃ. &lt;span class="bold"&gt;Mārisā&lt;/span&gt;ti piyavacanaṃ garuvacanaṃ sagāravasappatissādhivacanametaṃ mārisāti—  nāmarūpañca mārisa. &lt;/div&gt;&lt;/div&gt;&lt;div class="q" id="p_25Cn_226"&gt; &lt;div class="p"&gt;&lt;span class="pN"&gt;226&lt;/span&gt;&lt;span class="bold"&gt;Etaṃ me puṭṭho pabrūhī&lt;/span&gt;ti. &lt;span class="bold"&gt;Etaṃ me&lt;/span&gt;ti yaṃ pucchāmi yaṃ yācāmi yaṃ ajjhesāmi yaṃ pasādemi. &lt;span class="bold"&gt;Puṭṭho&lt;/span&gt;ti pucchito yācito ajjhesito pasādito. &lt;span class="bold"&gt;Pabrūhī&lt;/span&gt;ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  etaṃ me puṭṭho pabrūhi. &lt;/div&gt;&lt;/div&gt;&lt;div class="q" id="p_25Cn_227"&gt; &lt;div class="p"&gt;&lt;span class="pN"&gt;227&lt;/span&gt;&lt;span class="bold"&gt;Katthetaṃ uparujjhatī&lt;/span&gt;ti. Katthetaṃ nirujjhati vūpasammati atthaṃ gacchati paṭippassambhatīti—  katthetaṃ uparujjhati. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_228"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;228&lt;/div&gt; &lt;div class="G"&gt;“Paññā ceva sati cāpi, &lt;span class="gathaQuote"&gt;(iccāyasmā ajito)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nāmarūpañca mārisa;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ me puṭṭho pabrūhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Katthetaṃ uparujjhatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_229"&gt; &lt;div class="divNumber"&gt;6.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;229&lt;/div&gt; &lt;div class="G"&gt;&lt;span class="bold"&gt;Yametaṃ pañhaṃ apucchi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;ajita taṃ vadāmi te;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yattha nāmañca rūpañca,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;asesaṃ uparujjhati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Viññāṇassa nirodhena,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;etthetaṃ uparujjhati.&lt;/span&gt; (6) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_230"&gt; &lt;div class="p"&gt;&lt;span class="pN"&gt;230&lt;/span&gt;&lt;span class="bold"&gt;Yametaṃ pañhaṃ apucchī&lt;/span&gt;ti. &lt;span class="bold"&gt;Yametan&lt;/span&gt;ti paññañca satiñca nāmarūpañca. &lt;span class="bold"&gt;Apucchī&lt;/span&gt;ti apucchasi yācasi ajjhesasi pasādesīti—  yametaṃ pañhaṃ apucchi. &lt;/div&gt;&lt;/div&gt;&lt;div class="q" id="p_25Cn_231"&gt; &lt;div class="p"&gt;&lt;span class="pN"&gt;231&lt;/span&gt;&lt;span class="bold"&gt;Ajita taṃ vadāmi te&lt;/span&gt;ti. &lt;span class="bold"&gt;Ajitā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Tan&lt;/span&gt;ti paññañca satiñca nāmarūpañca. &lt;span class="bold"&gt;Vadāmī&lt;/span&gt;ti vadāmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  ajita taṃ vadāmi te. &lt;/div&gt;&lt;/div&gt;&lt;div class="q" id="p_25Cn_232"&gt; &lt;div class="p"&gt;&lt;span class="pN"&gt;232&lt;/span&gt;&lt;span class="bold"&gt;Yattha nāmañca rūpañca, asesaṃ uparujjhatī&lt;/span&gt;ti &lt;span class="bold"&gt;nāman&lt;/span&gt;ti cattāro arūpino khandhā. &lt;span class="bold"&gt;Rūpan&lt;/span&gt;ti cattāro ca mahābhūtā catunnañca mahābhūtānaṃ upādāyarūpaṃ. &lt;span class="bold"&gt;Asesan&lt;/span&gt;ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ asesanti. &lt;span class="bold"&gt;Uparujjhatī&lt;/span&gt;ti nirujjhati vūpasammati atthaṃ gacchati paṭippassambhatīti. Yattha nāmañca rūpañca asesaṃ uparujjhati. &lt;/div&gt;&lt;/div&gt;&lt;div class="q" id="p_25Cn_233"&gt; &lt;div class="p"&gt;&lt;span class="pN"&gt;233&lt;/span&gt;&lt;span class="bold"&gt;Viññāṇassa nirodhena, etthetaṃ uparujjhatī&lt;/span&gt;ti sotāpattimaggañāṇena abhisaṅkhāraviññāṇassa nirodhena satta bhave ṭhapetvā anamatagge saṃsāre ye uppajjeyyuṃ nāmañca rūpañca, etthete nirujjhanti vūpasammanti atthaṃ gacchanti paṭippassambhanti. Sakadāgāmimaggañāṇena abhisaṅkhāraviññāṇassa nirodhena dve bhave ṭhapetvā pañcasu bhavesu ye uppajjeyyuṃ nāmañca rūpañca, etthete nirujjhanti vūpasammanti atthaṃ gacchanti paṭippassambhanti. Anāgāmimaggañāṇena abhisaṅkhāraviññāṇassa nirodhena ekaṃ bhavaṃ ṭhapetvā rūpadhātuyā vā arūpadhātuyā vā ye uppajjeyyuṃ nāmañca rūpañca, etthete nirujjhanti vūpasammanti atthaṃ gacchanti paṭippassambhanti. Arahattamaggañāṇena abhisaṅkhāraviññāṇassa nirodhena ye uppajjeyyuṃ nāmañca rūpañca, etthete nirujjhanti vūpasammanti atthaṃ gacchanti paṭippassambhanti. Arahato anupādisesāya nibbānadhātuyā parinibbāyantassa carimaviññāṇassa nirodhena paññā ca sati ca nāmañca rūpañca, etthete nirujjhanti vūpasammanti atthaṃ gacchanti paṭippassambhantīti—  viññāṇassa nirodhena, etthetaṃ uparujjhati. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_234"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;234&lt;/div&gt; &lt;div class="G"&gt;“Yametaṃ pañhaṃ apucchi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ajita taṃ vadāmi te;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yattha nāmañca rūpañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;asesaṃ uparujjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Viññāṇassa nirodhena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;etthetaṃ uparujjhatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_235"&gt; &lt;div class="divNumber"&gt;7.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;235&lt;/div&gt; &lt;div class="G"&gt;&lt;span class="bold"&gt;Ye ca saṅkhātadhammāse,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;ye ca sekhā puthū idha;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tesaṃ me nipako iriyaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;puṭṭho pabrūhi mārisa.&lt;/span&gt; (7) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_236"&gt; &lt;div class="p"&gt;&lt;span class="pN"&gt;236&lt;/span&gt;&lt;span class="bold"&gt;Ye ca saṅkhātadhammāse&lt;/span&gt;ti saṅkhātadhammā vuccanti arahanto khīṇāsavā. Kiṃkāraṇā saṅkhātadhammā vuccanti arahanto khīṇāsavā? Te saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. “Sabbe saṅkhārā aniccā”ti saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. “Sabbe saṅkhārā dukkhā”ti saṅkhātadhammā…pe…  “sabbe dhammā anattā”ti saṅkhātadhammā…  “avijjāpaccayā saṅkhārā”ti saṅkhātadhammā…  “yaṃ kiñci samudayadhammaṃ sabbaṃ taṃ nirodhadhamman”ti saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. Atha vā tesaṃ khandhā saṅkhātā dhātuyo saṅkhātā āyatanāni saṅkhātā gatiyo saṅkhātā upapattiyo saṅkhātā paṭisandhi saṅkhātā bhavā saṅkhātā saṃsārā saṅkhātā vaṭṭā saṅkhātā. Atha vā te khandhapariyante ṭhitā dhātupariyante ṭhitā āyatanapariyante ṭhitā gatipariyante ṭhitā upapattipariyante ṭhitā paṭisandhipariyante ṭhitā bhavapariyante ṭhitā saṃsārapariyante ṭhitā vaṭṭapariyante ṭhitā antime bhave ṭhitā antime samussaye ṭhitā antimadehadharā arahanto. &lt;/div&gt;&lt;/div&gt;&lt;div class="q" id="p_25Cn_237"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;237&lt;/div&gt; &lt;div class="G"&gt;Tesaṃ cāyaṃ pacchimako,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Carimoyaṃ samussayo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jātimaraṇasaṃsāro,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Natthi nesaṃ punabbhavoti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_238"&gt; &lt;div class="p"&gt;&lt;span class="pN"&gt;238&lt;/span&gt;Taṃkāraṇā saṅkhātadhammā vuccanti arahanto khīṇāsavāti. &lt;span class="bold"&gt;Ye ca saṅkhātadhammāse, ye ca sekhā puthū idhā&lt;/span&gt;ti. &lt;span class="bold"&gt;Sekhā&lt;/span&gt;ti kiṃkāraṇā vuccanti sekhā? Sikkhantīti sekhā. Kiñca sikkhanti? Adhisīlampi sikkhanti, adhicittampi sikkhanti, adhipaññampi sikkhanti. &lt;/div&gt;&lt;/div&gt;&lt;div class="q" id="p_25Cn_239"&gt; &lt;div class="p"&gt;&lt;span class="pN"&gt;239&lt;/span&gt;Katamā adhisīlasikkhā? Idha bhikkhu sīlavā hoti pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Khuddako sīlakkhandho mahanto sīlakkhandho sīlaṃ patiṭṭhā ādi caraṇaṃ saṃyamo saṃvaro mukhaṃ pamukhaṃ kusalānaṃ dhammānaṃ samāpattiyā—  ayaṃ adhisīlasikkhā. &lt;/div&gt;&lt;/div&gt;&lt;div class="q" id="p_25Cn_240"&gt; &lt;div class="p"&gt;&lt;span class="pN"&gt;240&lt;/span&gt;Katamā adhicittasikkhā? Idha bhikkhu vivicceva kāmehi…pe…  paṭhamaṃ jhānaṃ…  dutiyaṃ jhānaṃ…  tatiyaṃ jhānaṃ…  catutthaṃ jhānaṃ upasampajja viharati—  ayaṃ adhicittasikkhā. &lt;/div&gt;&lt;/div&gt;&lt;div class="q" id="p_25Cn_241"&gt; &lt;div class="p"&gt;&lt;span class="pN"&gt;241&lt;/span&gt;Katamā adhipaññāsikkhā? Idha bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. So “idaṃ dukkhan”ti yathābhūtaṃ pajānāti, “ayaṃ dukkhasamudayo”ti…pe…  “ayaṃ dukkhanirodho”ti…  “ayaṃ dukkhanirodhagāminī paṭipadā”ti yathābhūtaṃ pajānāti. “Ime āsavā”ti…pe…  “ayaṃ āsavasamudayo”ti…  “ayaṃ āsavanirodho”ti…  “ayaṃ āsavanirodhagāminī paṭipadā”ti yathābhūtaṃ pajānāti. “Ayaṃ adhipaññāsikkhā”…  imā tisso sikkhāyo āvajjantā sikkhanti jānantā sikkhanti passantā sikkhanti cittaṃ adhiṭṭhahantā sikkhanti saddhāya adhimuccantā sikkhanti vīriyaṃ paggaṇhantā sikkhanti satiṃ upaṭṭhapentā sikkhanti cittaṃ samādahantā sikkhanti paññāya pajānantā sikkhanti abhiññeyyaṃ abhijānantā sikkhanti pariññeyyaṃ parijānantā sikkhanti pahātabbaṃ pajahantā sikkhanti bhāvetabbaṃ bhāventā sikkhanti sacchikātabbaṃ sacchikarontā sikkhanti ācaranti samācaranti samādāya vattanti. Taṃkāraṇā vuccanti—  sekhā. &lt;span class="bold"&gt;Puthū&lt;/span&gt;ti bahukā. Ete sekhā sotāpannā ca paṭipannā ca sakadāgāmino ca paṭipannā ca anāgāmino ca paṭipannā ca arahanto ca paṭipannā ca. &lt;span class="bold"&gt;Idhā&lt;/span&gt;ti imissā diṭṭhiyā imissā khantiyā imissā ruciyā imasmiṃ ādāye imasmiṃ dhamme imasmiṃ vinaye imasmiṃ dhammavinaye imasmiṃ pāvacane imasmiṃ brahmacariye imasmiṃ satthusāsane imasmiṃ attabhāve imasmiṃ manussaloketi—  ye ca sekhā puthū idha. &lt;/div&gt;&lt;/div&gt;&lt;div class="q" id="p_25Cn_242"&gt; &lt;div class="p"&gt;&lt;span class="pN"&gt;242&lt;/span&gt;&lt;span class="bold"&gt;Tesaṃ me nipako iriyaṃ, puṭṭho pabrūhi mārisā&lt;/span&gt;ti tvampi nipako paṇḍito paññavā buddhimā ñāṇī medhāvī. Tesaṃ saṅkhātadhammānañca sekkhānañca iriyaṃ cariyaṃ vuttiṃ pavattiṃ ācaraṃ gocaraṃ vihāraṃ paṭipadaṃ. &lt;span class="bold"&gt;Puṭṭho&lt;/span&gt;ti pucchito yācito ajjhesito pasādito. &lt;span class="bold"&gt;Pabrūhī&lt;/span&gt;ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi. &lt;span class="bold"&gt;Mārisā&lt;/span&gt;ti piyavacanaṃ garuvacanaṃ sagāravasappatissādhivacanametaṃ mārisāti—  tesaṃ me nipako iriyaṃ, puṭṭho pabrūhi mārisa. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_243"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;243&lt;/div&gt; &lt;div class="G"&gt;“Ye ca saṅkhātadhammāse,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ye ca sekhā puthū idha;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tesaṃ me nipako iriyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;puṭṭho pabrūhi mārisā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_244"&gt; &lt;div class="divNumber"&gt;8.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;244&lt;/div&gt; &lt;div class="G"&gt;&lt;span class="bold"&gt;Kāmesu nābhigijjheyya,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;manasānāvilo siyā;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kusalo sabbadhammānaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;sato bhikkhu paribbaje.&lt;/span&gt; (8) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_245"&gt; &lt;div class="p"&gt;&lt;span class="pN"&gt;245&lt;/span&gt;&lt;span class="bold"&gt;Kāmesu nābhigijjheyyā&lt;/span&gt;ti. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca. Katame vatthukāmā? Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo raṭṭhañca janapado ca koso ca koṭṭhāgārañca—  yaṃ kiñci rajanīyavatthu vatthukāmā. &lt;/div&gt;&lt;/div&gt;&lt;div class="q" id="p_25Cn_246"&gt; &lt;div class="p"&gt;&lt;span class="pN"&gt;246&lt;/span&gt;Api ca atītā kāmā anāgatā kāmā paccuppannā kāmā ajjhattā kāmā bahiddhā kāmā ajjhattabahiddhā kāmā, hīnā kāmā majjhimā kāmā paṇītā kāmā, āpāyikā kāmā mānusikā kāmā dibbā kāmā, paccupaṭṭhitā kāmā, nimmitā kāmā paranimmitā kāmā, pariggahitā kāmā apariggahitā kāmā, mamāyitā kāmā amamāyitā kāmā, sabbepi kāmāvacarā dhammā, sabbepi rūpāvacarā dhammā, sabbepi arūpāvacarā dhammā, taṇhāvatthukā taṇhārammaṇā, kāmanīyaṭṭhena rajanīyaṭṭhena madanīyaṭṭhena ramaṇīyaṭṭhena kāmā. Ime vuccanti vatthukāmā. &lt;/div&gt;&lt;/div&gt;&lt;div class="q" id="p_25Cn_247"&gt; &lt;div class="p"&gt;&lt;span class="pN"&gt;247&lt;/span&gt;Katame kilesakāmā? Chando kāmo rāgo kāmo chandarāgo kāmo saṅkappo kāmo rāgo kāmo saṅkapparāgo kāmo, yo kāmesu kāmacchando kāmarāgo kāmanandī kāmataṇhā kāmasineho kāmapipāsā kāmapariḷāho kāmagedho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ—  &lt;/div&gt;&lt;/div&gt;&lt;div class="q" id="p_25Cn_248"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;248&lt;/div&gt; &lt;div class="G"&gt;Addasaṃ kāma te mūlaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;saṅkappā kāma jāyasi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na taṃ saṅkappayissāmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;evaṃ kāma na hehisīti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_249"&gt; &lt;div class="p"&gt;&lt;span class="pN"&gt;249&lt;/span&gt;Ime vuccanti kilesakāmā. &lt;span class="bold"&gt;Gedho&lt;/span&gt; vuccati taṇhā, yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Kāmesu nābhigijjheyyā&lt;/span&gt;ti kilesakāmena vatthukāmesu nābhigijjheyya na paligijjheyya na palibundheyya agiddho assa agadhito amucchito anajjhosanno vītagedho vigatagedho cattagedho vantagedho muttagedho pahīnagedho paṭinissaṭṭhagedho vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhappaṭisaṃvedī brahmabhūtena attanā vihareyyāti—  kāmesu nābhigijjheyya. &lt;/div&gt;&lt;/div&gt;&lt;div class="q" id="p_25Cn_250"&gt; &lt;div class="p"&gt;&lt;span class="pN"&gt;250&lt;/span&gt;&lt;span class="bold"&gt;Manasānāvilo siyā&lt;/span&gt;ti. &lt;span class="bold"&gt;Mano&lt;/span&gt;ti yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjā manoviññāṇadhātu. Kāyaduccaritena cittaṃ āvilaṃ hoti luḷitaṃ eritaṃ ghaṭṭitaṃ calitaṃ bhantaṃ avūpasantaṃ. Vacīduccaritena…pe…  manoduccaritena…  rāgena…  dosena…  mohena…  kodhena…  upanāhena…  makkhena…  paḷāsena…  issāya…  macchariyena…  māyāya…  sāṭheyyena…  thambhena…  sārambhena…  mānena…  atimānena…  madena…  pamādena…  sabbakilesehi…  sabbaduccaritehi…  sabbaḍāhehi…  sabbapariḷāhehi…  sabbasantāpehi…  sabbākusalābhisaṅkhārehi cittaṃ āvilaṃ hoti luḷitaṃ eritaṃ ghaṭṭitaṃ calitaṃ bhantaṃ avūpasantaṃ. &lt;span class="bold"&gt;Manasānāvilo siyā&lt;/span&gt;ti cittena anāvilo siyā—  aluḷito anerito aghaṭṭito acalito abhanto vūpasanto āvilakare kilese jaheyya pajaheyya vinodeyya byantīkareyya anabhāvaṃ gameyya, āvilakarehi kilesehi ca ārato virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—  manasānāvilo siyā. &lt;/div&gt;&lt;/div&gt;&lt;div class="q" id="p_25Cn_251"&gt; &lt;div class="p"&gt;&lt;span class="pN"&gt;251&lt;/span&gt;&lt;span class="bold"&gt;Kusalo sabbadhammānan&lt;/span&gt;ti “sabbe saṅkhārā aniccā”ti kusalo sabbadhammānaṃ, “sabbe saṅkhārā dukkhā”ti kusalo sabbadhammānaṃ, “sabbe dhammā anattā”ti kusalo sabbadhammānaṃ, “avijjāpaccayā saṅkhārā”ti kusalo sabbadhammānaṃ…pe…  “yaṃ kiñci samudayadhammaṃ sabbaṃ taṃ nirodhadhamman”ti kusalo sabbadhammānaṃ. Evampi kusalo sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_252"&gt; &lt;div class="p"&gt;&lt;span class="pN"&gt;252&lt;/span&gt;Atha vā aniccato kusalo sabbadhammānaṃ, dukkhato…pe…  rogato…  gaṇḍato…  sallato…  aghato…  ābādhato…  parato…  palokato…  ītito…  upaddavato…  bhayato…  upasaggato…  calato…  pabhaṅguto…  addhuvato…  atāṇato…  aleṇato…  asaraṇato…  asaraṇībhūtato…  rittato…  tucchato…  suññato…  anattato…  ādīnavato…  vipariṇāmadhammato…  asārakato…  aghamūlato…  vadhakato…  vibhavato…  sāsavato…  saṅkhatato…  mārāmisato…  jātidhammato…  jarādhammato…  byādhidhammato…  maraṇadhammato…  sokaparidevadukkhadomanassupāyāsadhammato…  saṃkilesikadhammato…  samudayato…  atthaṅgamato…  assādato…  ādīnavato…  nissaraṇato kusalo sabbadhammānaṃ. Evampi kusalo sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_253"&gt; &lt;div class="p"&gt;&lt;span class="pN"&gt;253&lt;/span&gt;Atha vā khandhakusalo dhātukusalo āyatanakusalo paṭiccasamuppādakusalo satipaṭṭhānakusalo sammappadhānakusalo iddhipādakusalo indriyakusalo balakusalo bojjhaṅgakusalo maggakusalo phalakusalo nibbānakusalo. Evampi kusalo sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_254"&gt; &lt;div class="p"&gt;&lt;span class="pN"&gt;254&lt;/span&gt;Atha vā &lt;span class="bold"&gt;sabbadhammā&lt;/span&gt; vuccanti dvādasāyatanāni—  cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca. Yato ca ajjhattikabāhiresu āyatanesu chandarāgo pahīno hoti ucchinnamūlo tālāvatthukato anabhāvaṃkato āyatiṃ anuppādadhammo, ettāvatāpi kusalo sabbadhammānanti—  kusalo sabbadhammānaṃ. &lt;/div&gt;&lt;/div&gt;&lt;div class="q" id="p_25Cn_255"&gt; &lt;div class="p"&gt;&lt;span class="pN"&gt;255&lt;/span&gt;&lt;span class="bold"&gt;Sato bhikkhu paribbaje&lt;/span&gt;ti. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato, vedanāsu vedanānupassanāsatipaṭṭhānaṃ bhāvento sato, citte cittānupassanāsatipaṭṭhānaṃ bhāvento sato, dhammesu dhammānupassanāsatipaṭṭhānaṃ bhāvento sato. &lt;/div&gt;&lt;/div&gt;&lt;div class="q" id="p_25Cn_256"&gt; &lt;div class="p"&gt;&lt;span class="pN"&gt;256&lt;/span&gt;Aparehipi catūhi kāraṇehi sato—  asatiparivajjanāya sato, satikaraṇīyānaṃ dhammānaṃ katattā sato, satiparibandhānaṃ dhammānaṃ hatattā sato, satinimittānaṃ dhammānaṃ asammuṭṭhattā sato. &lt;/div&gt;&lt;/div&gt;&lt;div class="q" id="p_25Cn_257"&gt; &lt;div class="p"&gt;&lt;span class="pN"&gt;257&lt;/span&gt;Aparehipi catūhi kāraṇehi sato—  satiyā samannāgatattā sato, satiyā vasitattā sato, satiyā pāguññena samannāgatattā sato, satiyā apaccorohaṇatāya sato. &lt;/div&gt;&lt;/div&gt;&lt;div class="q" id="p_25Cn_258"&gt; &lt;div class="p"&gt;&lt;span class="pN"&gt;258&lt;/span&gt;Aparehipi catūhi kāraṇehi sato—  satiyā samannāgatattā sato, santattā sato, samitattā sato, santadhammasamannāgatattā sato. Buddhānussatiyā sato, dhammānussatiyā sato, saṃghānussatiyā sato, sīlānussatiyā sato, cāgānussatiyā sato, devatānussatiyā sato, ānāpānassatiyā sato, maraṇassatiyā sato, kāyagatāsatiyā sato, upasamānussatiyā sato. Yā sati anussati…pe…  sammāsati satisambojjhaṅgo ekāyanamaggo, ayaṃ vuccati sati. Imāya satiyā upeto hoti samupeto upāgato samupāgato upapanno samupapanno samannāgato, so vuccati sato. &lt;span class="bold"&gt;Bhikkhū&lt;/span&gt;ti sattannaṃ dhammānaṃ bhinnattā bhikkhu—  sakkāyadiṭṭhi bhinnā hoti, vicikicchā bhinnā hoti, sīlabbataparāmāso bhinno hoti, rāgo bhinno hoti, doso bhinno hoti, moho bhinno hoti, māno bhinno hoti. Bhinnā honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā. &lt;/div&gt;&lt;/div&gt;&lt;div class="q" id="p_25Cn_259"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;259&lt;/div&gt; &lt;div class="G"&gt;Pajjena katena attanā, &lt;span class="gathaQuote"&gt;(sabhiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Parinibbānagato vitiṇṇakaṅkho;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vibhavañca bhavañca vippahāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vusitavā khīṇapunabbhavo sa bhikkhūti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_260"&gt; &lt;div class="p"&gt;&lt;span class="pN"&gt;260&lt;/span&gt;&lt;span class="bold"&gt;Sato bhikkhu paribbaje&lt;/span&gt;ti sato bhikkhu paribbaje, sato gaccheyya, sato tiṭṭheyya, sato nisīdeyya, sato seyyaṃ kappeyya, sato abhikkameyya, sato paṭikkameyya, sato ālokeyya, sato vilokeyya, sato samiñjeyya, sato pasāreyya, sato saṅghāṭipattacīvaraṃ dhāreyya, sato careyya vihareyya iriyeyya vatteyya pāleyya yapeyya yāpeyyāti—  sato bhikkhu paribbaje. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_261"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;261&lt;/div&gt; &lt;div class="G"&gt;“Kāmesu nābhigijjheyya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;manasānāvilo siyā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kusalo sabbadhammānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sato bhikkhu paribbaje”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_262"&gt; &lt;div class="p"&gt;&lt;span class="pN"&gt;262&lt;/span&gt;Saha gāthāpariyosānā ye te brāhmaṇena saddhiṃ ekacchandā ekapayogā ekādhippāyā ekavāsanavāsitā, tesaṃ anekapāṇasahassānaṃ virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti. Tassa brāhmaṇassa anupādāya āsavehi cittaṃ vimucci. Saha arahattappattā ajinajaṭāvākacīratidaṇḍakamaṇḍalukesā ca massū ca antarahitā, bhaṇḍukāsāyavatthavasano saṅghāṭipattacīvaradharo anvatthapaṭipattiyā pañjaliko bhagavantaṃ namassamāno nisinno hoti—  “satthā me bhante bhagavā, sāvakohamasmī”ti. &lt;/div&gt;&lt;/div&gt;&lt;div class="CENTER" id="p_25Cn_263"&gt;&lt;span class="pN"&gt;263&lt;/span&gt;Ajitamāṇavapucchāniddeso paṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267820" title="Go to previous page"&gt;&amp;lt;&amp;lt; 2.1 Pucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269458" title="Go to next page"&gt;2.1.2 Tissametteyyamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
