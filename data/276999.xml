<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/1"&gt;1 Khandhasaṃyutta&lt;/a&gt; » &lt;a href="/tipitaka/13S3/1/1.2"&gt;1.2 Majjhimapaṇṇāsaka&lt;/a&gt; » &lt;a href="/tipitaka/13S3/1/1.2/1.2.1"&gt;1.2.1 Upayavagga&lt;/a&gt;&lt;/div&gt;&lt;div class="i"&gt;1.2.1.10 Niruttipathasutta&lt;/div&gt;&lt;div class=h&gt;Khandhasaṃyutta&lt;/div&gt;&lt;div class=h&gt;Majjhimapaṇṇāsaka&lt;/div&gt;&lt;div class=h&gt;Upayavagga&lt;/div&gt;&lt;div class=h&gt;Niruttipathasutta&lt;/div&gt;&lt;div class="q" id="p_13S3_323"&gt; &lt;div class="divNumber"&gt;62.&lt;/div&gt; &lt;div class="p"&gt;&lt;span class="pN"&gt;323&lt;/span&gt;Sāvatthinidānaṃ. “Tayome, bhikkhave, niruttipathā adhivacanapathā paññattipathā asaṃkiṇṇā asaṃkiṇṇapubbā, na saṅkīyanti, na saṅkīyissanti, appaṭikuṭṭhā samaṇehi brāhmaṇehi viññūhi. Katame tayo? Yaṃ, bhikkhave, rūpaṃ atītaṃ niruddhaṃ vipariṇataṃ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti; na tassa saṅkhā ‘atthī’ti, na tassa saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_324"&gt; &lt;div class="p"&gt;&lt;span class="pN"&gt;324&lt;/span&gt;Yā vedanā atītā niruddhā vipariṇatā ‘ahosī’ti tassā saṅkhā, ‘ahosī’ti tassā samaññā, ‘ahosī’ti tassā paññatti; na tassā saṅkhā ‘atthī’ti, na tassā saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_325"&gt; &lt;div class="p"&gt;&lt;span class="pN"&gt;325&lt;/span&gt;Yā saññā…  ye saṅkhārā atītā niruddhā vipariṇatā ‘ahesun’ti tesaṃ saṅkhā, ‘ahesun’ti tesaṃ samaññā, ‘ahesun’ti tesaṃ paññatti; na tesaṃ saṅkhā ‘atthī’ti, na tesaṃ saṅkhā ‘bhavissantī’ti. &lt;/div&gt;&lt;/div&gt;&lt;div class="q" id="p_13S3_326"&gt; &lt;div class="p"&gt;&lt;span class="pN"&gt;326&lt;/span&gt;Yaṃ viññāṇaṃ atītaṃ niruddhaṃ vipariṇataṃ, ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti; na tassa saṅkhā ‘atthī’ti, na tassa saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_327"&gt; &lt;div class="p"&gt;&lt;span class="pN"&gt;327&lt;/span&gt;Yaṃ, bhikkhave, rūpaṃ ajātaṃ apātubhūtaṃ, ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti; na tassa saṅkhā ‘atthī’ti, na tassa saṅkhā ‘ahosī’ti. &lt;/div&gt;&lt;/div&gt;&lt;div class="q" id="p_13S3_328"&gt; &lt;div class="p"&gt;&lt;span class="pN"&gt;328&lt;/span&gt;Yā vedanā ajātā apātubhūtā, ‘bhavissatī’ti tassā saṅkhā, ‘bhavissatī’ti tassā samaññā, ‘bhavissatī’ti tassā paññatti; na tassā saṅkhā ‘atthī’ti, na tassā saṅkhā ‘ahosī’ti. &lt;/div&gt;&lt;/div&gt;&lt;div class="q" id="p_13S3_329"&gt; &lt;div class="p"&gt;&lt;span class="pN"&gt;329&lt;/span&gt;Yā saññā…  ye saṅkhārā ajātā apātubhūtā, ‘bhavissantī’ti tesaṃ saṅkhā, ‘bhavissantī’ti tesaṃ samaññā, ‘bhavissantī’ti tesaṃ paññatti; na tesaṃ saṅkhā ‘atthī’ti, na tesaṃ saṅkhā ‘ahesun’ti. &lt;/div&gt;&lt;/div&gt;&lt;div class="q" id="p_13S3_330"&gt; &lt;div class="p"&gt;&lt;span class="pN"&gt;330&lt;/span&gt;Yaṃ viññāṇaṃ ajātaṃ apātubhūtaṃ, ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti; na tassa saṅkhā ‘atthī’ti, na tassa saṅkhā ‘ahosī’ti. &lt;/div&gt;&lt;/div&gt;&lt;div class="q" id="p_13S3_331"&gt; &lt;div class="p"&gt;&lt;span class="pN"&gt;331&lt;/span&gt;Yaṃ, bhikkhave, rūpaṃ jātaṃ pātubhūtaṃ, ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti; na tassa saṅkhā ‘ahosī’ti, na tassa saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_332"&gt; &lt;div class="p"&gt;&lt;span class="pN"&gt;332&lt;/span&gt;Yā vedanā jātā pātubhūtā, ‘atthī’ti tassā saṅkhā, ‘atthī’ti tassā samaññā, ‘atthī’ti tassā paññatti; na tassā saṅkhā ‘ahosī’ti, na tassā saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_333"&gt; &lt;div class="p"&gt;&lt;span class="pN"&gt;333&lt;/span&gt;Yā saññā…  ye saṅkhārā jātā pātubhūtā, ‘atthī’ti tesaṃ saṅkhā, ‘atthī’ti tesaṃ samaññā, ‘atthī’ti tesaṃ paññatti; na tesaṃ saṅkhā ‘ahesun’ti, na tesaṃ saṅkhā, ‘bhavissantī’ti. &lt;/div&gt;&lt;/div&gt;&lt;div class="q" id="p_13S3_334"&gt; &lt;div class="p"&gt;&lt;span class="pN"&gt;334&lt;/span&gt;Yaṃ viññāṇaṃ jātaṃ pātubhūtaṃ, ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti; na tassa saṅkhā ‘ahosī’ti, na tassa saṅkhā ‘bhavissatī’ti. &lt;/div&gt;&lt;/div&gt;&lt;div class="q" id="p_13S3_335"&gt; &lt;div class="p"&gt;&lt;span class="pN"&gt;335&lt;/span&gt;Ime kho, bhikkhave, tayo niruttipathā adhivacanapathā paññattipathā asaṃkiṇṇā asaṃkiṇṇapubbā, na saṅkīyanti, na saṅkīyissanti, appaṭikuṭṭhā samaṇehi brāhmaṇehi viññūhi. Yepi te, bhikkhave, ahesuṃ ukkalā vassabhaññā ahetukavādā akiriyavādā natthikavādā, tepime tayo niruttipathe adhivacanapathe paññattipathe na garahitabbaṃ nappaṭikkositabbaṃ amaññiṃsu. Taṃ kissa hetu? Nindāghaṭṭanabyārosaupārambhabhayā”ti. &lt;/div&gt;&lt;/div&gt;&lt;div class="CENTER" id="p_13S3_336"&gt;&lt;span class="pN"&gt;336&lt;/span&gt;Majjhimapaṇṇāsakassa upayavaggo paṭhamo.&lt;/div&gt;&lt;div class="SUMMARY" id="p_13S3_337"&gt;&lt;span class="pN"&gt;337&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_338"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;338&lt;/div&gt; &lt;div class="G"&gt;Upayo bījaṃ udānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Upādānaparivattaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sattaṭṭhānañca sambuddho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pañcamahāli ādittā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vaggo niruttipathena cāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276998" title="Go to previous page"&gt;&amp;lt;&amp;lt; 1.2.1.9 Ādittasutta&lt;/a&gt;&lt;a href="javascript:void(0)" onclick="upP()" id="upL" name="274138" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274139" title="Go to next page"&gt;1.2.2 Arahantavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
