<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/11"&gt;11 Valāhakasaṃyutta&lt;/a&gt; » &lt;a href="/tipitaka/13S3/11/11.1"&gt;11.1 Valāhakavagga&lt;/a&gt;&lt;/div&gt;&lt;div class="i"&gt;11.1.2 Sucaritasutta&lt;/div&gt;&lt;div class=h&gt;Valāhakasaṃyutta&lt;/div&gt;&lt;div class=h&gt;Valāhakavagga&lt;/div&gt;&lt;div class=h&gt;Sucaritasutta&lt;/div&gt;&lt;div class="q" id="p_13S3_1218"&gt; &lt;div class="divNumber"&gt;551.&lt;/div&gt; &lt;div class="p"&gt;&lt;span class="pN"&gt;1218&lt;/span&gt;Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘valāhakakāyikā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjeyyan’ti. So kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjatī”ti. &lt;/div&gt;&lt;/div&gt;&lt;div class="CENTER" id="p_13S3_1219"&gt;&lt;span class="pN"&gt;1219&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274273" title="Go to previous page"&gt;&amp;lt;&amp;lt; 11.1.1 Suddhikasutta&lt;/a&gt;&lt;a href="javascript:void(0)" onclick="upP()" id="upL" name="272760" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274275" title="Go to next page"&gt;11.1.3--12 Sītavalāhakadānūpakārasuttadasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
