<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/2"&gt;2 Yuganaddhavagga&lt;/a&gt; » &lt;a href="/tipitaka/26Ps/2/2.1"&gt;2.1 Yuganaddhakathā&lt;/a&gt;&lt;/div&gt;&lt;div class="i"&gt;2.1.2 Dhammuddhaccavāraniddesa&lt;/div&gt;&lt;div class=h&gt;Yuganaddhavagga&lt;/div&gt;&lt;div class=h&gt;Yuganaddhakathā&lt;/div&gt;&lt;div class=h&gt;Dhammuddhaccavāraniddesa&lt;/div&gt;&lt;div class="q" id="p_26Ps_1365"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;1365&lt;/span&gt;Kathaṃ &lt;span class="bold"&gt;dhammuddhaccaviggahitaṃ mānasaṃ hoti?&lt;/span&gt; Aniccato manasikaroto obhāso uppajjati, obhāso dhammoti obhāsaṃ āvajjati, tato vikkhepo uddhaccaṃ. Tena uddhaccena viggahitamānaso aniccato upaṭṭhānaṃ yathābhūtaṃ nappajānāti, dukkhato upaṭṭhānaṃ yathābhūtaṃ nappajānāti, anattato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti so samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. &lt;span class="bold"&gt;Tassa maggo sañjāyatī”&lt;/span&gt;ti kathaṃ maggo sañjāyati…pe…  evaṃ maggo sañjāyati, evaṃ saññojanāni pahīyanti, anusayā byantīhonti. &lt;/div&gt;&lt;/div&gt;&lt;div class="q" id="p_26Ps_1366"&gt; &lt;div class="p"&gt;&lt;span class="pN"&gt;1366&lt;/span&gt;Aniccato manasikaroto ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso aniccato upaṭṭhānaṃ yathābhūtaṃ nappajānāti, dukkhato upaṭṭhānaṃ yathābhūtaṃ nappajānāti, anattato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti so samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. &lt;span class="bold"&gt;Tassa maggo sañjāyatī&lt;/span&gt;”ti. Kathaṃ maggo sañjāyati…pe…  evaṃ maggo sañjāyati, evaṃ saññojanāni pahīyanti, anusayā byantīhonti. &lt;/div&gt;&lt;/div&gt;&lt;div class="q" id="p_26Ps_1367"&gt; &lt;div class="p"&gt;&lt;span class="pN"&gt;1367&lt;/span&gt;Dukkhato manasikaroto…pe…  anattato manasikaroto obhāso uppajjati…pe…  ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso anattato upaṭṭhānaṃ, aniccato upaṭṭhānaṃ, dukkhato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso…pe…  evaṃ saññojanāni pahīyanti, anusayā byantīhonti”. &lt;/div&gt;&lt;/div&gt;&lt;div class="q" id="p_26Ps_1368"&gt; &lt;div class="p"&gt;&lt;span class="pN"&gt;1368&lt;/span&gt;Rūpaṃ aniccato manasikaroto…pe…  rūpaṃ dukkhato manasikaroto…  rūpaṃ anattato manasikaroto…  vedanaṃ…pe…  saññaṃ…  saṅkhāre…  viññāṇaṃ…  cakkhuṃ…pe…  jarāmaraṇaṃ aniccato manasikaroto…pe…  jarāmaraṇaṃ dukkhato manasikaroto, jarāmaraṇaṃ anattato manasikaroto obhāso uppajjati…pe…  ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso. Jarāmaraṇaṃ anattato upaṭṭhānaṃ yathābhūtaṃ nappajānāti. Jarāmaraṇaṃ aniccato upaṭṭhānaṃ yathābhūtaṃ nappajānāti, jarāmaraṇaṃ dukkhato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti. So samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. &lt;span class="bold"&gt;Tassa maggo sañjāyatī&lt;/span&gt;”ti. Kathaṃ maggo sañjāyati…pe…  evaṃ maggo sañjāyati. Evaṃ saññojanāni pahīyanti, anusayā byantīhonti. Evaṃ dhammuddhaccaviggahitaṃ mānasaṃ hoti. &lt;/div&gt;&lt;/div&gt;&lt;div class="q" id="p_26Ps_1369"&gt; &lt;div class="divNumber"&gt;7.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1369&lt;/div&gt; &lt;div class="G"&gt;Obhāse ceva ñāṇe ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pītiyā ca vikampati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Passaddhiyā sukhe ceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yehi cittaṃ pavedhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1370"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1370&lt;/div&gt; &lt;div class="G"&gt;Adhimokkhe ca paggāhe,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;upaṭṭhāne ca kampati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Upekkhāvajjanāya ceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;upekkhāya ca nikantiyā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1371"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1371&lt;/div&gt; &lt;div class="G"&gt;Imāni dasa ṭhānāni,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;paññā yassa pariccitā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammuddhaccakusalo hoti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;na ca sammoha gacchati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1372"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1372&lt;/div&gt; &lt;div class="G"&gt;Vikkhipati ceva kilissati ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cavati cittabhāvanā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vikkhipati na kilissati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhāvanā parihāyati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1373"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1373&lt;/div&gt; &lt;div class="G"&gt;Vikkhipati na kilissati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhāvanā na parihāyati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na ca vikkhipate cittaṃ na kilissati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na cavati cittabhāvanā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1374"&gt; &lt;div class="p"&gt;&lt;span class="pN"&gt;1374&lt;/span&gt;Imehi catūhi ṭhānehi cittassa saṅkhepavikkhepaviggahitaṃ dasa ṭhāne sampajānātīti. &lt;/div&gt;&lt;/div&gt;&lt;div class="CENTER" id="p_26Ps_1375"&gt;&lt;span class="pN"&gt;1375&lt;/span&gt;Yuganaddhakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269549" title="Go to previous page"&gt;&amp;lt;&amp;lt; 2.1.1 Suttantaniddesa&lt;/a&gt;&lt;a href="javascript:void(0)" onclick="upP()" id="upL" name="267837" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267838" title="Go to next page"&gt;2.2 Saccakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
