<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/5"&gt;5 Khuddakaaḍḍhapaṇṇāsaka&lt;/a&gt; » &lt;a href="/tipitaka/32Kv/5/5.2"&gt;5.2 Bāvīsatimavagga&lt;/a&gt;&lt;/div&gt;&lt;div class="i"&gt;5.2.2 Kusalacittakathā&lt;/div&gt;&lt;div class=h&gt;Khuddakaaḍḍhapaṇṇāsaka&lt;/div&gt;&lt;div class=h&gt;Bāvīsatimavagga&lt;/div&gt;&lt;div class=h&gt;Kusalacittakathā&lt;/div&gt;&lt;div class="q" id="p_32Kv_2740"&gt; &lt;div class="divNumber"&gt;894.&lt;/div&gt; &lt;div class="p"&gt;&lt;span class="pN"&gt;2740&lt;/span&gt;๐ Arahā kusalacitto parinibbāyatīti? Āmantā. Arahā puññābhisaṅkhāraṃ abhisaṅkharonto…  āneñjābhisaṅkhāraṃ abhisaṅkharonto…  gatisaṃvattaniyaṃ kammaṃ karonto…  bhavasaṃvattaniyaṃ kammaṃ karonto…  issariyasaṃvattaniyaṃ kammaṃ karonto…  adhipaccasaṃvattaniyaṃ kammaṃ karonto…  mahābhogasaṃvattaniyaṃ kammaṃ karonto…  mahāparivārasaṃvattaniyaṃ kammaṃ karonto…  devasobhagyasaṃvattaniyaṃ kammaṃ karonto…  manussasobhagyasaṃvattaniyaṃ kammaṃ karonto parinibbāyatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2741"&gt; &lt;div class="p"&gt;&lt;span class="pN"&gt;2741&lt;/span&gt;๐ Arahā kusalacitto parinibbāyatīti? Āmantā. Arahā ācinanto apacinanto pajahanto upādiyanto visinento ussinento vidhūpento sandhūpento parinibbāyatīti? Na hevaṃ vattabbe…pe…  nanu arahā nevācināti na apacināti apacinitvā ṭhitoti? Āmantā. Hañci arahā nevācināti na apacināti apacinitvā ṭhito, no ca vata re vattabbe—  “arahā kusalacitto parinibbāyatī”ti. Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito; nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “arahā kusalacitto parinibbāyatī”ti. &lt;/div&gt;&lt;/div&gt;&lt;div class="q" id="p_32Kv_2742"&gt; &lt;div class="divNumber"&gt;895.&lt;/div&gt; &lt;div class="p"&gt;&lt;span class="pN"&gt;2742&lt;/span&gt;× Na vattabbaṃ—  “arahā kusalacitto parinibbāyatī”ti? Āmantā. Nanu arahā upaṭṭhitassati sato sampajāno parinibbāyatīti? Āmantā. Hañci arahā upaṭṭhitassati sato sampajāno parinibbāyati, tena vata re vattabbe—  “arahā kusalacitto parinibbāyatī”ti. &lt;/div&gt;&lt;/div&gt;&lt;div class="CENTER" id="p_32Kv_2743"&gt;&lt;span class="pN"&gt;2743&lt;/span&gt;Kusalacittakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270336" title="Go to previous page"&gt;&amp;lt;&amp;lt; 5.2.1 Parinibbānakathā&lt;/a&gt;&lt;a href="javascript:void(0)" onclick="upP()" id="upL" name="268016" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270338" title="Go to next page"&gt;5.2.3 Āneñjakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
