<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.1"&gt;3.1 Mahāvagga&lt;/a&gt;&lt;/div&gt;&lt;div class="i"&gt;3.1.12 Vīriyalakkhaṇapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Vīriyalakkhaṇapañha&lt;/div&gt;&lt;div class="q" id="p_28Mi_152"&gt; &lt;div class="divNumber"&gt;35.&lt;/div&gt; &lt;div class="p"&gt;&lt;span class="pN"&gt;152&lt;/span&gt;Rājā āha—  “bhante nāgasena, kiṃlakkhaṇaṃ vīriyan”ti? “Upatthambhanalakkhaṇaṃ, mahārāja, vīriyaṃ, vīriyūpatthambhitā sabbe kusalā dhammā na parihāyantī”ti. &lt;/div&gt;&lt;/div&gt;&lt;div class="q" id="p_28Mi_153"&gt; &lt;div class="p"&gt;&lt;span class="pN"&gt;153&lt;/span&gt;“Opammaṃ karohī”ti. “Yathā, mahārāja, puriso gehe patante aññena dārunā upatthambheyya, upatthambhitaṃ santaṃ evaṃ taṃ gehaṃ na pateyya; evameva kho, mahārāja, upatthambhanalakkhaṇaṃ vīriyaṃ, vīriyūpatthambhitā sabbe kusalā dhammā na parihāyantī”ti. &lt;/div&gt;&lt;/div&gt;&lt;div class="q" id="p_28Mi_154"&gt; &lt;div class="p"&gt;&lt;span class="pN"&gt;154&lt;/span&gt;“Bhiyyo opammaṃ karohī”ti. “Yathā, mahārāja, parittakaṃ senaṃ mahatī senā bhañjeyya, tato rājā aññamaññaṃ anussāreyya anupeseyya attano parittakāya senāya balaṃ anupadaṃ dadeyya, tāya saddhiṃ parittakā senā mahatiṃ senaṃ bhañjeyya; evameva kho, mahārāja, upatthambhanalakkhaṇaṃ vīriyaṃ, vīriyūpatthambhitā sabbe kusalā dhammā na parihāyanti. Bhāsitampetaṃ, mahārāja, bhagavatā—  ‘vīriyavā kho, bhikkhave, ariyasāvako akusalaṃ pajahati, kusalaṃ bhāveti. Sāvajjaṃ pajahati, anavajjaṃ bhāveti. Suddhamattānaṃ pariharatī’”ti. &lt;/div&gt;&lt;/div&gt;&lt;div class="q" id="p_28Mi_155"&gt; &lt;div class="p"&gt;&lt;span class="pN"&gt;155&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_156"&gt;&lt;span class="pN"&gt;156&lt;/span&gt;Vīriyalakkhaṇapañho dvādasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269621" title="Go to previous page"&gt;&amp;lt;&amp;lt; 3.1.11 Sampakkhandanalakkhaṇasaddhāpañha&lt;/a&gt;&lt;a href="javascript:void(0)" onclick="upP()" id="upL" name="267865" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269623" title="Go to next page"&gt;3.1.13 Satilakkhaṇapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
