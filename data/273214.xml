<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/1V"&gt;1V Pārājikapāḷi&lt;/a&gt; » &lt;a href="/tipitaka/1V/1"&gt;1 Mahāvibhaṅga&lt;/a&gt; » &lt;a href="/tipitaka/1V/1/1.2"&gt;1.2 Saṃghādisesakaṇḍa&lt;/a&gt;&lt;/div&gt;&lt;div class="i"&gt;1.2.3 Duṭṭhullavācāsikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1133"&gt;&lt;div class="divNumber"&gt;283.&lt;/div&gt;&lt;div class="p"&gt;&lt;span class="pN"&gt;1133&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī araññe viharati. Tassāyasmato vihāro abhirūpo hoti dassanīyo pāsādiko. Tena kho pana samayena sambahulā itthiyo ārāmaṃ āgamaṃsu vihārapekkhikāyo. Atha kho tā itthiyo yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “icchāma mayaṃ, bhante, ayyassa vihāraṃ pekkhitun”ti. Atha kho āyasmā udāyī tā itthiyo vihāraṃ pekkhāpetvā tāsaṃ itthīnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi. Yā tā itthiyo chinnikā dhuttikā ahirikāyo tā āyasmatā udāyinā saddhiṃ uhasantipi ullapantipi ujjagghantipi uppaṇḍentipi. Yā pana tā itthiyo hirimanā tā nikkhamitvā bhikkhū ujjhāpenti—  “idaṃ, bhante, nacchannaṃ nappatirūpaṃ. Sāmikenapi mayaṃ evaṃ vuttā na iccheyyāma, kiṃ panāyyena udāyinā”ti. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī mātugāmaṃ duṭṭhullāhi vācāhi obhāsissatī”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1134"&gt;&lt;div class="p"&gt;&lt;span class="pN"&gt;1134&lt;/span&gt;Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, mātugāmaṃ duṭṭhullāhi vācāhi obhāsasī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmaṃ duṭṭhullāhi vācāhi obhāsissasi. Nanu mayā, moghapurisa, anekapariyāyena virāgāya dhammo desito no sarāgāya…pe…  kāmapariḷāhānaṃ vūpasamo akkhāto. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1135"&gt;&lt;div class="divNumber"&gt;284.&lt;/div&gt;&lt;div class="p"&gt;&lt;span class="pN"&gt;1135&lt;/span&gt;&lt;span class="bold"&gt;“Yo pana bhikkhu otiṇṇo vipariṇatena cittena mātugāmaṃ duṭṭhullāhi vācāhi obhāseyya yathā taṃ yuvā yuvatiṃ methunupasaṃhitāhi, saṃghādiseso”&lt;/span&gt;ti. (&lt;span class="italic"&gt;3&lt;/span&gt;:&lt;span class="bold"&gt;7&lt;/span&gt;)&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1136"&gt;&lt;div class="divNumber"&gt;285.&lt;/div&gt;&lt;div class="p"&gt;&lt;span class="pN"&gt;1136&lt;/span&gt;&lt;span class="bold"&gt;Yo panā&lt;/span&gt;ti yo yādiso…pe…  &lt;span class="bold"&gt;bhikkhū&lt;/span&gt;ti…pe…  ayaṃ imasmiṃ atthe adhippeto bhikkhūti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1137"&gt;&lt;div class="p"&gt;&lt;span class="pN"&gt;1137&lt;/span&gt;&lt;span class="bold"&gt;Otiṇṇo&lt;/span&gt; nāma sāratto apekkhavā paṭibaddhacitto.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1138"&gt;&lt;div class="p"&gt;&lt;span class="pN"&gt;1138&lt;/span&gt;&lt;span class="bold"&gt;Vipariṇatan&lt;/span&gt;ti rattampi cittaṃ vipariṇataṃ, duṭṭhampi cittaṃ vipariṇataṃ mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1139"&gt;&lt;div class="p"&gt;&lt;span class="pN"&gt;1139&lt;/span&gt;&lt;span class="bold"&gt;Mātugāmo&lt;/span&gt; nāma manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṃ duṭṭhullāduṭṭhullaṃ ājānituṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1140"&gt;&lt;div class="p"&gt;&lt;span class="pN"&gt;1140&lt;/span&gt;&lt;span class="bold"&gt;Duṭṭhullā&lt;/span&gt; nāma &lt;span class="bold"&gt;vācā&lt;/span&gt; vaccamaggapassāvamaggamethunadhammappaṭisaṃyuttā vācā.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1141"&gt;&lt;div class="p"&gt;&lt;span class="pN"&gt;1141&lt;/span&gt;&lt;span class="bold"&gt;Obhāseyyā&lt;/span&gt;ti ajjhācāro vuccati.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1142"&gt;&lt;div class="p"&gt;&lt;span class="pN"&gt;1142&lt;/span&gt;&lt;span class="bold"&gt;Yathā taṃ yuvā yuvatin&lt;/span&gt;ti daharo dahariṃ, taruṇo taruṇiṃ, kāmabhogī kāmabhoginiṃ.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1143"&gt;&lt;div class="p"&gt;&lt;span class="pN"&gt;1143&lt;/span&gt;&lt;span class="bold"&gt;Methunupasaṃhitāhī&lt;/span&gt;ti methunadhammappaṭisaṃyuttāhi.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1144"&gt;&lt;div class="p"&gt;&lt;span class="pN"&gt;1144&lt;/span&gt;&lt;span class="bold"&gt;Saṃghādiseso&lt;/span&gt;ti…pe…  tenapi vuccati saṃghādisesoti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1145"&gt;&lt;div class="p"&gt;&lt;span class="pN"&gt;1145&lt;/span&gt;Dve magge ādissa vaṇṇampi bhaṇati, avaṇṇampi bhaṇati, yācatipi, āyācatipi, pucchatipi, paṭipucchatipi, ācikkhatipi, anusāsatipi, akkosatipi.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1146"&gt;&lt;div class="p"&gt;&lt;span class="pN"&gt;1146&lt;/span&gt;&lt;span class="bold"&gt;Vaṇṇaṃ bhaṇati&lt;/span&gt; nāma dve magge thometi vaṇṇeti pasaṃsati.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1147"&gt;&lt;div class="p"&gt;&lt;span class="pN"&gt;1147&lt;/span&gt;&lt;span class="bold"&gt;Avaṇṇaṃ bhaṇati&lt;/span&gt; nāma dve magge khuṃseti vambheti garahati.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1148"&gt;&lt;div class="p"&gt;&lt;span class="pN"&gt;1148&lt;/span&gt;&lt;span class="bold"&gt;Yācati&lt;/span&gt; nāma dehi me, arahasi me dātunti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1149"&gt;&lt;div class="p"&gt;&lt;span class="pN"&gt;1149&lt;/span&gt;&lt;span class="bold"&gt;Āyācati&lt;/span&gt; nāma kadā te mātā pasīdissati, kadā te pitā pasīdissati, kadā te devatāyo pasīdissanti, kadā sukhaṇo sulayo sumuhutto bhavissati, kadā te methunaṃ dhammaṃ labhissāmīti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1150"&gt;&lt;div class="p"&gt;&lt;span class="pN"&gt;1150&lt;/span&gt;&lt;span class="bold"&gt;Pucchati&lt;/span&gt; nāma kathaṃ tvaṃ sāmikassa desi, kathaṃ jārassa desīti?&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1151"&gt;&lt;div class="p"&gt;&lt;span class="pN"&gt;1151&lt;/span&gt;&lt;span class="bold"&gt;Paṭipucchati&lt;/span&gt; nāma evaṃ kira tvaṃ sāmikassa desi, evaṃ jārassa desīti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1152"&gt;&lt;div class="p"&gt;&lt;span class="pN"&gt;1152&lt;/span&gt;&lt;span class="bold"&gt;Ācikkhati&lt;/span&gt; nāma puṭṭho bhaṇati—  “evaṃ dehi. Evaṃ dentā sāmikassa piyā bhavissati manāpā cā”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1153"&gt;&lt;div class="p"&gt;&lt;span class="pN"&gt;1153&lt;/span&gt;&lt;span class="bold"&gt;Anusāsati&lt;/span&gt; nāma apuṭṭho bhaṇati—  “evaṃ dehi. Evaṃ dentā sāmikassa piyā bhavissati manāpā cā”ti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1154"&gt;&lt;div class="p"&gt;&lt;span class="pN"&gt;1154&lt;/span&gt;&lt;span class="bold"&gt;Akkosati&lt;/span&gt; nāma animittāsi, nimittamattāsi, alohitāsi, dhuvalohitāsi, dhuvacoḷāsi, paggharantīsi, sikharaṇīsi, itthipaṇḍakāsi, vepurisikāsi, sambhinnāsi, ubhatobyañjanāsīti.&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1155"&gt;&lt;div class="divNumber"&gt;286.&lt;/div&gt;&lt;div class="p"&gt;&lt;span class="pN"&gt;1155&lt;/span&gt;Itthī ca hoti itthisaññī sāratto ca. Bhikkhu ca naṃ itthiyā vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi, āpatti saṃghādisesassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1156"&gt;&lt;div class="p"&gt;&lt;span class="pN"&gt;1156&lt;/span&gt;Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ saṃghādisesānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1157"&gt;&lt;div class="p"&gt;&lt;span class="pN"&gt;1157&lt;/span&gt;Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti saṃghādisesena dukkaṭassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1158"&gt;&lt;div class="p"&gt;&lt;span class="pN"&gt;1158&lt;/span&gt;Itthī ca hoti itthisaññī sāratto ca. Bhikkhu ca naṃ itthiyā vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti thullaccayassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1159"&gt;&lt;div class="p"&gt;&lt;span class="pN"&gt;1159&lt;/span&gt;Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ thullaccayānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1160"&gt;&lt;div class="p"&gt;&lt;span class="pN"&gt;1160&lt;/span&gt;Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti thullaccayena dukkaṭassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1161"&gt;&lt;div class="p"&gt;&lt;span class="pN"&gt;1161&lt;/span&gt;Itthī ca hoti itthisaññī sāratto ca. Bhikkhu ca naṃ itthiyā ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dukkaṭassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1162"&gt;&lt;div class="p"&gt;&lt;span class="pN"&gt;1162&lt;/span&gt;Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1163"&gt;&lt;div class="p"&gt;&lt;span class="pN"&gt;1163&lt;/span&gt;Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1164"&gt;&lt;div class="p"&gt;&lt;span class="pN"&gt;1164&lt;/span&gt;Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dukkaṭassa…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1165"&gt;&lt;div class="p"&gt;&lt;span class="pN"&gt;1165&lt;/span&gt;Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1166"&gt;&lt;div class="p"&gt;&lt;span class="pN"&gt;1166&lt;/span&gt;Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .&lt;/div&gt;&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Duṭṭhullavācāsikkhāpada&lt;/div&gt;&lt;div class="q" id="p_1V_1167"&gt;&lt;div class="divNumber"&gt;287.&lt;/div&gt;&lt;div class="p"&gt;&lt;span class="pN"&gt;1167&lt;/span&gt;Anāpatti—  atthapurekkhārassa, dhammapurekkhārassa, anusāsanipurekkhārassa, ummattakassa, ādikammikassāti.&lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/1V/1/1.2/1.2.3/1.2.3.1"&gt;&lt;a href="javascript:void(0)" onclick="outD(276404)"&gt;1.2.3.1&amp;nbsp;Vinītavatthuuddānagāthā&lt;/a&gt;&lt;/li&gt;&lt;li name="/tipitaka/1V/1/1.2/1.2.3/1.2.3.2"&gt;&lt;a href="javascript:void(0)" onclick="outD(276405)"&gt;1.2.3.2&amp;nbsp;Vinītavatthu&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276403" title="Go to previous page"&gt;&amp;lt;&amp;lt; 1.2.2.2 Vinītavatthu&lt;/a&gt;&lt;a href="javascript:void(0)" onclick="upP()" id="upL" name="271798" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276404" title="Go to next page"&gt;1.2.3.1 Vinītavatthuuddānagāthā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
