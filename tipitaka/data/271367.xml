<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/29Dhs"&gt;29Dhs Dhammasaṅgaṇīpāḷi&lt;/a&gt; » &lt;a href="/tipitaka/29Dhs/2"&gt;2 Niddesa&lt;/a&gt; » &lt;a href="/tipitaka/29Dhs/2/2.3"&gt;2.3 Nikkhepakaṇḍa&lt;/a&gt; » &lt;a href="/tipitaka/29Dhs/2/2.3/2.3.2"&gt;2.3.2 Dukanikkhepa&lt;/a&gt; » &lt;a href="/tipitaka/29Dhs/2/2.3/2.3.2/2.3.2.3"&gt;2.3.2.3 Āsavagocchaka&lt;/a&gt;&lt;/div&gt;&lt;div class="i"&gt;2.3.2.3.1 Āsavaduka&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Nikkhepakaṇḍa&lt;/div&gt;&lt;div class=h&gt;Dukanikkhepa&lt;/div&gt;&lt;div class=h&gt;Āsavagocchaka&lt;/div&gt;&lt;div class=h&gt;Āsavaduka&lt;/div&gt;&lt;div class="q" id="p_29Dhs_1792"&gt; &lt;div class="divNumber"&gt;1102.&lt;/div&gt; &lt;div class="p"&gt;&lt;span class="pN"&gt;1792&lt;/span&gt;Katame dhammā āsavā? Cattāro āsavā—  kāmāsavo, bhavāsavo, diṭṭhāsavo, avijjāsavo. &lt;/div&gt;&lt;/div&gt;&lt;div class="q" id="p_29Dhs_1793"&gt; &lt;div class="divNumber"&gt;1103.&lt;/div&gt; &lt;div class="p"&gt;&lt;span class="pN"&gt;1793&lt;/span&gt;Tattha katamo kāmāsavo? Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṃ—  ayaṃ vuccati kāmāsavo. &lt;/div&gt;&lt;/div&gt;&lt;div class="q" id="p_29Dhs_1794"&gt; &lt;div class="divNumber"&gt;1104.&lt;/div&gt; &lt;div class="p"&gt;&lt;span class="pN"&gt;1794&lt;/span&gt;Tattha katamo bhavāsavo? Yo bhavesu bhavachando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṃ—  ayaṃ vuccati bhavāsavo. &lt;/div&gt;&lt;/div&gt;&lt;div class="q" id="p_29Dhs_1795"&gt; &lt;div class="divNumber"&gt;1105.&lt;/div&gt; &lt;div class="p"&gt;&lt;span class="pN"&gt;1795&lt;/span&gt;Tattha katamo diṭṭhāsavo? Sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā; yā evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho paṭiggāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—  ayaṃ vuccati diṭṭhāsavo. Sabbāpi micchādiṭṭhi diṭṭhāsavo. &lt;/div&gt;&lt;/div&gt;&lt;div class="q" id="p_29Dhs_1796"&gt; &lt;div class="divNumber"&gt;1106.&lt;/div&gt; &lt;div class="p"&gt;&lt;span class="pN"&gt;1796&lt;/span&gt;Tattha katamo avijjāsavo? Dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ, dukkhanirodhagāminiyā paṭipadāya aññāṇaṃ, pubbante aññāṇaṃ, aparante aññāṇaṃ, pubbantāparante aññāṇaṃ, idappaccayatā paṭiccasamuppannesu dhammesu aññāṇaṃ; yaṃ evarūpaṃ aññāṇaṃ adassanaṃ anabhisamayo ananubodho asambodho appaṭivedho asaṅgāhanā apariyogāhanā asamapekkhanā apaccavekkhaṇā apaccakkhakammaṃ dummejjhaṃ bālyaṃ asampajaññaṃ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṃ avijjālaṅgī moho akusalamūlaṃ—  ayaṃ vuccati avijjāsavo. &lt;/div&gt;&lt;/div&gt;&lt;div class="q" id="p_29Dhs_1797"&gt; &lt;div class="p"&gt;&lt;span class="pN"&gt;1797&lt;/span&gt;Ime dhammā āsavā. &lt;/div&gt;&lt;/div&gt;&lt;div class="q" id="p_29Dhs_1798"&gt; &lt;div class="divNumber"&gt;1107.&lt;/div&gt; &lt;div class="p"&gt;&lt;span class="pN"&gt;1798&lt;/span&gt;Katame dhammā no āsavā? Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā vedanākkhandho…pe…  viññāṇakkhandho; sabbañca rūpaṃ asaṅkhatā ca dhātu—  ime dhammā no āsavā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270744" title="Go to previous page"&gt;&amp;lt;&amp;lt; 2.3.2.3 Āsavagocchaka&lt;/a&gt;&lt;a href="javascript:void(0)" onclick="upP()" id="upL" name="270744" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271368" title="Go to next page"&gt;2.3.2.3.2 Sāsavaduka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
