<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.9"&gt;2.4.9 Chattupāhanavagga&lt;/a&gt;&lt;/div&gt;&lt;div class="i"&gt;2.4.9.2 Yānasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Chattupāhanavagga&lt;/div&gt;&lt;div class=h&gt;Yānasikkhāpada&lt;/div&gt;&lt;div class="q" id="p_2V_3439"&gt; &lt;div class="divNumber"&gt;1184.&lt;/div&gt; &lt;div class="p"&gt;&lt;span class="pN"&gt;3439&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo yānena yāyanti. Manussā ujjhāyanti khiyyanti vipācenti—  “kathañhi nāma bhikkhuniyo yānena yāyissanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_3440"&gt; &lt;div class="p"&gt;&lt;span class="pN"&gt;3440&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo yānena yāyissantī”ti…pe…  “saccaṃ kira, bhikkhave, chabbaggiyā bhikkhuniyo yānena yāyantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo yānena yāyissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3441"&gt; &lt;div class="p"&gt;&lt;span class="pN"&gt;3441&lt;/span&gt;&lt;span class="bold"&gt;“Yā pana bhikkhunī yānena yāyeyya, pācittiyan”&lt;/span&gt;ti. &lt;/div&gt;&lt;/div&gt;&lt;div class="q" id="p_2V_3442"&gt; &lt;div class="p"&gt;&lt;span class="pN"&gt;3442&lt;/span&gt;Evañcidaṃ bhagavatā bhikkhunīnaṃ sikkhāpadaṃ paññattaṃ hoti. &lt;/div&gt;&lt;/div&gt;&lt;div class="q" id="p_2V_3443"&gt; &lt;div class="divNumber"&gt;1185.&lt;/div&gt; &lt;div class="p"&gt;&lt;span class="pN"&gt;3443&lt;/span&gt;Tena kho pana samayena aññatarā bhikkhunī gilānā hoti, na sakkoti padasā gantuṃ…pe…  bhagavato etamatthaṃ ārocesuṃ…pe…  anujānāmi, bhikkhave, gilānāya bhikkhuniyā yānaṃ. Evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3444"&gt; &lt;div class="divNumber"&gt;1186.&lt;/div&gt; &lt;div class="p"&gt;&lt;span class="pN"&gt;3444&lt;/span&gt;&lt;span class="bold"&gt;“Yā pana bhikkhunī agilānā yānena yāyeyya, pācittiyan”&lt;/span&gt;ti. (&lt;span class="italic"&gt;85&lt;/span&gt;:&lt;span class="bold"&gt;140&lt;/span&gt;) &lt;/div&gt;&lt;/div&gt;&lt;div class="q" id="p_2V_3445"&gt; &lt;div class="divNumber"&gt;1187.&lt;/div&gt; &lt;div class="p"&gt;&lt;span class="pN"&gt;3445&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3446"&gt; &lt;div class="p"&gt;&lt;span class="pN"&gt;3446&lt;/span&gt;&lt;span class="bold"&gt;Agilānā&lt;/span&gt; nāma sakkoti padasā gantuṃ. &lt;/div&gt;&lt;/div&gt;&lt;div class="q" id="p_2V_3447"&gt; &lt;div class="p"&gt;&lt;span class="pN"&gt;3447&lt;/span&gt;&lt;span class="bold"&gt;Gilānā&lt;/span&gt; nāma na sakkoti padasā gantuṃ. &lt;/div&gt;&lt;/div&gt;&lt;div class="q" id="p_2V_3448"&gt; &lt;div class="p"&gt;&lt;span class="pN"&gt;3448&lt;/span&gt;&lt;span class="bold"&gt;Yānaṃ&lt;/span&gt; nāma vayhaṃ ratho sakaṭaṃ sandamānikā sivikā pāṭaṅkī. &lt;/div&gt;&lt;/div&gt;&lt;div class="q" id="p_2V_3449"&gt; &lt;div class="p"&gt;&lt;span class="pN"&gt;3449&lt;/span&gt;&lt;span class="bold"&gt;Yāyeyyā&lt;/span&gt;ti sakimpi yānena yāyati, āpatti pācittiyassa. &lt;/div&gt;&lt;/div&gt;&lt;div class="q" id="p_2V_3450"&gt; &lt;div class="divNumber"&gt;1188.&lt;/div&gt; &lt;div class="p"&gt;&lt;span class="pN"&gt;3450&lt;/span&gt;Agilānā agilānasaññā yānena yāyati, āpatti pācittiyassa. Agilānā vematikā yānena yāyati, āpatti pācittiyassa. Agilānā gilānasaññā yānena yāyati, āpatti pācittiyassa. &lt;/div&gt;&lt;/div&gt;&lt;div class="q" id="p_2V_3451"&gt; &lt;div class="p"&gt;&lt;span class="pN"&gt;3451&lt;/span&gt;Gilānā agilānasaññā, āpatti dukkaṭassa. Gilānā vematikā, āpatti dukkaṭassa. Gilānā gilānasaññā, anāpatti. &lt;/div&gt;&lt;/div&gt;&lt;div class="q" id="p_2V_3452"&gt; &lt;div class="divNumber"&gt;1189.&lt;/div&gt; &lt;div class="p"&gt;&lt;span class="pN"&gt;3452&lt;/span&gt;Anāpatti—  gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3453"&gt;&lt;span class="pN"&gt;3453&lt;/span&gt;Dutiyasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276720" title="Go to previous page"&gt;&amp;lt;&amp;lt; 2.4.9.1 Chattupāhanasikkhāpada&lt;/a&gt;&lt;a href="javascript:void(0)" onclick="upP()" id="upL" name="273293" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276722" title="Go to next page"&gt;2.4.9.3 Saṅghāṇisikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
