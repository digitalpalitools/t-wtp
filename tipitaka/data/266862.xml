<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/7"&gt;7 Cūḷavagga&lt;/a&gt;&lt;/div&gt;&lt;div class="i"&gt;7.1 Paṭhamalakuṇḍakabhaddiyasutta&lt;/div&gt;&lt;div class=h&gt;Cūḷavagga&lt;/div&gt;&lt;div class=h&gt;Paṭhamalakuṇḍakabhaddiyasutta&lt;/div&gt;&lt;div class="q" id="p_18Ud_602"&gt; &lt;div class="divNumber"&gt;61.&lt;/div&gt; &lt;div class="p"&gt;&lt;span class="pN"&gt;602&lt;/span&gt;Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto āyasmantaṃ lakuṇḍakabhaddiyaṃ anekapariyāyena dhammiyā kathāya sandasseti samādapeti samuttejeti sampahaṃseti. &lt;/div&gt;&lt;/div&gt;&lt;div class="q" id="p_18Ud_603"&gt; &lt;div class="p"&gt;&lt;span class="pN"&gt;603&lt;/span&gt;Atha kho āyasmato lakuṇḍakabhaddiyassa āyasmatā sāriputtena anekapariyāyena dhammiyā kathāya sandassiyamānassa samādapiyamānassa samuttejiyamānassa sampahaṃsiyamānassa anupādāya āsavehi cittaṃ vimucci. &lt;/div&gt;&lt;/div&gt;&lt;div class="q" id="p_18Ud_604"&gt; &lt;div class="p"&gt;&lt;span class="pN"&gt;604&lt;/span&gt;Addasā kho bhagavā āyasmantaṃ lakuṇḍakabhaddiyaṃ āyasmatā sāriputtena anekapariyāyena dhammiyā kathāya sandassiyamānaṃ samādapiyamānaṃ samuttejiyamānaṃ sampahaṃsiyamānaṃ anupādāya āsavehi cittaṃ vimuttaṃ. &lt;/div&gt;&lt;/div&gt;&lt;div class="q" id="p_18Ud_605"&gt; &lt;div class="p"&gt;&lt;span class="pN"&gt;605&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_606"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;606&lt;/div&gt; &lt;div class="G"&gt;“Uddhaṃ adho sabbadhi vippamutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ayaṃhamasmīti anānupassī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ vimutto udatāri oghaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atiṇṇapubbaṃ apunabbhavāyā”ti. (74)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_607"&gt;&lt;span class="pN"&gt;607&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266221" title="Go to previous page"&gt;&amp;lt;&amp;lt; 7 Cūḷavagga&lt;/a&gt;&lt;a href="javascript:void(0)" onclick="upP()" id="upL" name="266221" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266863" title="Go to next page"&gt;7.2 Dutiyalakuṇḍakabhaddiyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
