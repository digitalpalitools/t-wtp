<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/4"&gt;4 Indriyasaṃyutta&lt;/a&gt; » &lt;a href="/tipitaka/14S5/4/4.6"&gt;4.6 Sūkarakhatavagga&lt;/a&gt;&lt;/div&gt;&lt;div class="i"&gt;4.6.1 Sālasutta&lt;/div&gt;&lt;div class=h&gt;Indriyasaṃyutta&lt;/div&gt;&lt;div class=h&gt;Sūkarakhatavagga&lt;/div&gt;&lt;div class=h&gt;Sālasutta&lt;/div&gt;&lt;div class="q" id="p_14S5_1193"&gt; &lt;div class="divNumber"&gt;521.&lt;/div&gt; &lt;div class="p"&gt;&lt;span class="pN"&gt;1193&lt;/span&gt;Evaṃ me sutaṃ—  ekaṃ samayaṃ bhagavā kosalesu viharati sālāya brāhmaṇagāme. Tatra kho bhagavā bhikkhū āmantesi—  “seyyathāpi, bhikkhave, ye keci tiracchānagatā pāṇā, sīho migarājā tesaṃ aggamakkhāyati, yadidaṃ—  thāmena javena sūrena; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—  bodhāya. &lt;/div&gt;&lt;/div&gt;&lt;div class="q" id="p_14S5_1194"&gt; &lt;div class="p"&gt;&lt;span class="pN"&gt;1194&lt;/span&gt;Katame ca, bhikkhave, bodhipakkhiyā dhammā? Saddhindriyaṃ, bhikkhave, bodhipakkhiyo dhammo, taṃ bodhāya saṃvattati; vīriyindriyaṃ bodhipakkhiyo dhammo, taṃ bodhāya saṃvattati; satindriyaṃ bodhipakkhiyo dhammo, taṃ bodhāya saṃvattati; samādhindriyaṃ bodhipakkhiyo dhammo, taṃ bodhāya saṃvattati; paññindriyaṃ bodhipakkhiyo dhammo, taṃ bodhāya saṃvattati. Seyyathāpi, bhikkhave, ye keci tiracchānagatā pāṇā, sīho migarājā tesaṃ aggamakkhāyati, yadidaṃ—  thāmena javena sūrena; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—  bodhāyā”ti. &lt;/div&gt;&lt;/div&gt;&lt;div class="CENTER" id="p_14S5_1195"&gt;&lt;span class="pN"&gt;1195&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272828" title="Go to previous page"&gt;&amp;lt;&amp;lt; 4.6 Sūkarakhatavagga&lt;/a&gt;&lt;a href="javascript:void(0)" onclick="upP()" id="upL" name="272828" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274795" title="Go to next page"&gt;4.6.2 Mallikasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
