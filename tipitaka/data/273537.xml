<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/7D"&gt;7D Mahāvaggapāḷi&lt;/a&gt; » &lt;a href="/tipitaka/7D/6"&gt;6 Mahāgovindasutta&lt;/a&gt; » &lt;a href="/tipitaka/7D/6/6.6"&gt;6.6 Mahāgovindavatthu&lt;/a&gt;&lt;/div&gt;&lt;div class="i"&gt;6.6.2 Kittisaddaabbhuggamana&lt;/div&gt;&lt;div class=h&gt;Mahāgovindasutta&lt;/div&gt;&lt;div class=h&gt;Mahāgovindavatthu&lt;/div&gt;&lt;div class=h&gt;Kittisaddaabbhuggamana&lt;/div&gt;&lt;div class="q" id="p_7D_695"&gt; &lt;div class="divNumber"&gt;311.&lt;/div&gt; &lt;div class="p"&gt;&lt;span class="pN"&gt;695&lt;/span&gt;Atha kho, bho, te cha khattiyā yena mahāgovindo brāhmaṇo tenupasaṅkamiṃsu; upasaṅkamitvā mahāgovindaṃ brāhmaṇaṃ etadavocuṃ—  &lt;span class="smallFont"&gt;“&lt;/span&gt;yathā kho bhavaṃ govindo reṇussa rañño sahāyo piyo manāpo appaṭikūlo. Evameva kho bhavaṃ govindo amhākampi sahāyo piyo manāpo appaṭikūlo, anusāsatu no bhavaṃ govindo; mā no bhavaṃ govindo anusāsaniyā paccabyāhāsī&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Evaṃ, bho&lt;span class="smallFont"&gt;”&lt;/span&gt;ti kho mahāgovindo brāhmaṇo tesaṃ channaṃ khattiyānaṃ paccassosi. Atha kho, bho, mahāgovindo brāhmaṇo satta ca rājāno khattiye muddhāvasitte rajje anusāsi, satta ca brāhmaṇamahāsāle satta ca nhātakasatāni mante vācesi. &lt;/div&gt;&lt;/div&gt;&lt;div class="q" id="p_7D_696"&gt; &lt;div class="divNumber"&gt;312.&lt;/div&gt; &lt;div class="p"&gt;&lt;span class="pN"&gt;696&lt;/span&gt;Atha kho, bho, mahāgovindassa brāhmaṇassa aparena samayena evaṃ kalyāṇo kittisaddo abbhuggacchi—  &lt;span class="smallFont"&gt;“&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;”&lt;/span&gt;ti. Atha kho, bho, mahāgovindassa brāhmaṇassa etadahosi—  &lt;span class="smallFont"&gt;“&lt;/span&gt;mayhaṃ kho evaṃ kalyāṇo kittisaddo abbhuggato—  &lt;span class="smallFont"&gt;‘&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;’&lt;/span&gt;ti. Na kho panāhaṃ brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ—  &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī&lt;span class="smallFont"&gt;’&lt;/span&gt;ti. Yannūnāhaṃ vassike cattāro māse paṭisallīyeyyaṃ, karuṇaṃ jhānaṃ jhāyeyyan&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_697"&gt; &lt;div class="divNumber"&gt;313.&lt;/div&gt; &lt;div class="p"&gt;&lt;span class="pN"&gt;697&lt;/span&gt;Atha kho, bho, mahāgovindo brāhmaṇo yena reṇu rājā tenupasaṅkami; upasaṅkamitvā reṇuṃ rājānaṃ etadavoca—  &lt;span class="smallFont"&gt;“&lt;/span&gt;mayhaṃ kho, bho, evaṃ kalyāṇo kittisaddo abbhuggato—  &lt;span class="smallFont"&gt;‘&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;’&lt;/span&gt;ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ—  &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī&lt;span class="smallFont"&gt;’&lt;/span&gt;ti. Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Yassadāni bhavaṃ govindo kālaṃ maññatī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_698"&gt; &lt;div class="divNumber"&gt;314.&lt;/div&gt; &lt;div class="p"&gt;&lt;span class="pN"&gt;698&lt;/span&gt;Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca—  &lt;span class="smallFont"&gt;“&lt;/span&gt;mayhaṃ kho, bho, evaṃ kalyāṇo kittisaddo abbhuggato—  &lt;span class="smallFont"&gt;‘&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;’&lt;/span&gt;ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ, &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī&lt;span class="smallFont"&gt;’&lt;/span&gt;ti. Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Yassadāni bhavaṃ govindo kālaṃ maññatī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_699"&gt; &lt;div class="divNumber"&gt;315.&lt;/div&gt; &lt;div class="p"&gt;&lt;span class="pN"&gt;699&lt;/span&gt;Atha kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca—  &lt;span class="smallFont"&gt;“&lt;/span&gt;mayhaṃ kho, bho, evaṃ kalyāṇo kittisaddo abbhuggato—  &lt;span class="smallFont"&gt;‘&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;’&lt;/span&gt;ti. Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ—  &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetī&lt;span class="smallFont"&gt;’&lt;/span&gt;ti. Tena hi, bho, yathāsute yathāpariyatte mante vitthārena sajjhāyaṃ karotha, aññamaññañca mante vācetha; icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Yassadāni bhavaṃ govindo kālaṃ maññatī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_700"&gt; &lt;div class="divNumber"&gt;316.&lt;/div&gt; &lt;div class="p"&gt;&lt;span class="pN"&gt;700&lt;/span&gt;Atha kho, bho, mahāgovindo brāhmaṇo yena cattārīsā bhariyā sādisiyo tenupasaṅkami; upasaṅkamitvā cattārīsā bhariyā sādisiyo etadavoca—  &lt;span class="smallFont"&gt;“&lt;/span&gt;mayhaṃ kho, bhotī, evaṃ kalyāṇo kittisaddo abbhuggato—  &lt;span class="smallFont"&gt;‘&lt;/span&gt;sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī&lt;span class="smallFont"&gt;’&lt;/span&gt;ti. Na kho panāhaṃ, bhotī, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetī&lt;span class="smallFont"&gt;’&lt;/span&gt;ti, icchāmahaṃ, bhotī, vassike cattāro māse paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo aññatra ekena bhattābhihārenā&lt;span class="smallFont"&gt;”&lt;/span&gt;ti. &lt;span class="smallFont"&gt;“&lt;/span&gt;Yassadāni bhavaṃ govindo kālaṃ maññatī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_701"&gt; &lt;div class="divNumber"&gt;317.&lt;/div&gt; &lt;div class="p"&gt;&lt;span class="pN"&gt;701&lt;/span&gt;Atha kho, bho, mahāgovindo brāhmaṇo puratthimena nagarassa navaṃ sandhāgāraṃ kārāpetvā vassike cattāro māse paṭisallīyi, karuṇaṃ jhānaṃ jhāyi; nāssudha koci upasaṅkamati aññatra ekena bhattābhihārena. Atha kho, bho, mahāgovindassa brāhmaṇassa catunnaṃ māsānaṃ accayena ahudeva ukkaṇṭhanā ahu paritassanā—  &lt;span class="smallFont"&gt;“&lt;/span&gt;sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ—  &lt;span class="smallFont"&gt;‘&lt;/span&gt;yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī&lt;span class="smallFont"&gt;’&lt;/span&gt;ti. Na kho panāhaṃ brahmānaṃ passāmi, na brahmunā sākacchemi na brahmunā sallapāmi na brahmunā mantemī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273536" title="Go to previous page"&gt;&amp;lt;&amp;lt; 6.6.1 Rajjasaṃvibhajana&lt;/a&gt;&lt;a href="javascript:void(0)" onclick="upP()" id="upL" name="272406" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273538" title="Go to next page"&gt;6.6.3 Brahmunāsākacchā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
