<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/1V"&gt;1V Pārājikapāḷi&lt;/a&gt; » &lt;a href="/tipitaka/1V/1"&gt;1 Mahāvibhaṅga&lt;/a&gt; » &lt;a href="/tipitaka/1V/1/1.4"&gt;1.4 Nissaggiyakaṇḍa&lt;/a&gt; » &lt;a href="/tipitaka/1V/1/1.4/1.4.2"&gt;1.4.2 Kosiyavagga&lt;/a&gt;&lt;/div&gt;&lt;div class="i"&gt;1.4.2.10 Kayavikkayasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Nissaggiyakaṇḍa&lt;/div&gt;&lt;div class=h&gt;Kosiyavagga&lt;/div&gt;&lt;div class=h&gt;Kayavikkayasikkhāpada&lt;/div&gt;&lt;div class="q" id="p_1V_2238"&gt;&lt;div class="divNumber"&gt;593.&lt;/div&gt;&lt;div class="p"&gt;&lt;span class="pN"&gt;2238&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā upanando sakyaputto paṭṭo hoti cīvarakammaṃ kātuṃ. So paṭapilotikānaṃ saṅghāṭiṃ karitvā surattaṃ suparikammakataṃ katvā pārupi. Atha kho aññataro paribbājako mahagghaṃ paṭaṃ pārupitvā yenāyasmā upanando sakyaputto tenupasaṅkami; upasaṅkamitvā āyasmantaṃ upanandaṃ sakyaputtaṃ etadavoca—  “sundarā kho tyāyaṃ, āvuso, saṅghāṭi; dehi me paṭenā”ti. “Jānāhi, āvuso”ti. “Āmāvuso, jānāmī”ti. “Handāvuso”ti, adāsi. Atha kho so paribbājako taṃ saṅghāṭiṃ pārupitvā paribbājakārāmaṃ agamāsi. Paribbājakā taṃ paribbājakaṃ etadavocuṃ—  “sundarā kho tyāyaṃ, āvuso, saṅghāṭi; kuto tayā laddhā”ti? “Tena me, āvuso, paṭena parivattitā”ti. “Katihipi tyāyaṃ, āvuso, saṅghāṭi bhavissati, soyeva te paṭo varo”ti.&lt;/div&gt;&lt;/div&gt;&lt;div class="q" id="p_1V_2239"&gt;&lt;div class="p"&gt;&lt;span class="pN"&gt;2239&lt;/span&gt;Atha kho so paribbājako—  “saccaṃ kho paribbājakā āhaṃsu—  ‘katihipi myāyaṃ saṅghāṭi bhavissati. Soyeva me paṭo varo’”ti yenāyasmā upanando sakyaputto tenupasaṅkami; upasaṅkamitvā āyasmantaṃ upanandaṃ sakyaputtaṃ etadavoca—  “handa te, āvuso, saṅghāṭi; dehi me paṭan”ti. “Nanu tvaṃ, āvuso, mayā vutto—  ‘jānāhi, āvuso’ti. Nāhaṃ dassāmī”ti. Atha kho so paribbājako ujjhāyati khiyyati vipāceti—  “gihīpi naṃ gihissa vippaṭisārissa denti, kiṃ pana pabbajito pabbajitassa na dassatī”ti.&lt;/div&gt;&lt;/div&gt;&lt;div class="q" id="p_1V_2240"&gt;&lt;div class="p"&gt;&lt;span class="pN"&gt;2240&lt;/span&gt;Assosuṃ kho bhikkhū tassa paribbājakassa ujjhāyantassa khiyyantassa vipācentassa. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā upanando sakyaputto paribbājakena saddhiṃ kayavikkayaṃ samāpajjissatī”ti.&lt;/div&gt;&lt;/div&gt;&lt;div class="q" id="p_1V_2241"&gt;&lt;div class="p"&gt;&lt;span class="pN"&gt;2241&lt;/span&gt;Atha kho te bhikkhū āyasmantaṃ upanandaṃ sakyaputtaṃ anekapariyāyena vigarahitvā bhagavato etamatthaṃ ārocesuṃ…pe…  “saccaṃ kira tvaṃ, upananda, paribbājakena saddhiṃ kayavikkayaṃ samāpajjasī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ, moghapurisa, paribbājakena saddhiṃ kayavikkayaṃ samāpajjissasi. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_1V_2242"&gt;&lt;div class="divNumber"&gt;594.&lt;/div&gt;&lt;div class="p"&gt;&lt;span class="pN"&gt;2242&lt;/span&gt;&lt;span class="bold"&gt;“Yo pana bhikkhu nānappakārakaṃ kayavikkayaṃ samāpajjeyya, nissaggiyaṃ pācittiyan”&lt;/span&gt;ti. (&lt;span class="italic"&gt;20&lt;/span&gt;:&lt;span class="bold"&gt;39&lt;/span&gt;)&lt;/div&gt;&lt;/div&gt;&lt;div class="q" id="p_1V_2243"&gt;&lt;div class="divNumber"&gt;595.&lt;/div&gt;&lt;div class="p"&gt;&lt;span class="pN"&gt;2243&lt;/span&gt;&lt;span class="bold"&gt;Yo panā&lt;/span&gt;ti yo yādiso…pe…  &lt;span class="bold"&gt;bhikkhū&lt;/span&gt;ti…pe…  ayaṃ imasmiṃ atthe adhippeto bhikkhūti.&lt;/div&gt;&lt;/div&gt;&lt;div class="q" id="p_1V_2244"&gt;&lt;div class="p"&gt;&lt;span class="pN"&gt;2244&lt;/span&gt;&lt;span class="bold"&gt;Nānappakārakaṃ&lt;/span&gt; nāma cīvarapiṇḍapātasenāsanagilānappaccayabhesajjaparikkhārā, antamaso cuṇṇapiṇḍopi dantakaṭṭhampi dasikasuttampi.&lt;/div&gt;&lt;/div&gt;&lt;div class="q" id="p_1V_2245"&gt;&lt;div class="p"&gt;&lt;span class="pN"&gt;2245&lt;/span&gt;&lt;span class="bold"&gt;Kayavikkayaṃ samāpajjeyyā&lt;/span&gt;ti iminā imaṃ dehi, iminā imaṃ āhara, iminā imaṃ parivattehi, iminā imaṃ cetāpehīti. Ajjhācarati, āpatti dukkaṭassa. Yato kayitañca hoti vikkayitañca attano bhaṇḍaṃ parahatthagataṃ parabhaṇḍaṃ attano hatthagataṃ, nissaggiyaṃ hoti. Nissajjitabbaṃ saṃghassa vā gaṇassa vā puggalassa vā. Evañca pana, bhikkhave, nissajjitabbaṃ…pe…  “ahaṃ, bhante, nānappakārakaṃ kayavikkayaṃ samāpajjiṃ. Idaṃ me nissaggiyaṃ. Imāhaṃ saṃghassa nissajjāmī”ti…pe…  dadeyyāti…pe…  dadeyyunti…pe…  āyasmato dammīti.&lt;/div&gt;&lt;/div&gt;&lt;div class="q" id="p_1V_2246"&gt;&lt;div class="divNumber"&gt;596.&lt;/div&gt;&lt;div class="p"&gt;&lt;span class="pN"&gt;2246&lt;/span&gt;Kayavikkaye kayavikkayasaññī, nissaggiyaṃ pācittiyaṃ. Kayavikkaye vematiko, nissaggiyaṃ pācittiyaṃ. Kayavikkaye nakayavikkayasaññī, nissaggiyaṃ pācittiyaṃ.&lt;/div&gt;&lt;/div&gt;&lt;div class="q" id="p_1V_2247"&gt;&lt;div class="p"&gt;&lt;span class="pN"&gt;2247&lt;/span&gt;Nakayavikkaye kayavikkayasaññī, āpatti dukkaṭassa. Nakayavikkaye vematiko, āpatti dukkaṭassa. Nakayavikkaye nakayavikkayasaññī, anāpatti.&lt;/div&gt;&lt;/div&gt;&lt;div class="q" id="p_1V_2248"&gt;&lt;div class="divNumber"&gt;597.&lt;/div&gt;&lt;div class="p"&gt;&lt;span class="pN"&gt;2248&lt;/span&gt;Anāpatti—  agghaṃ pucchati, kappiyakārakassa ācikkhati, “idaṃ amhākaṃ atthi, amhākañca iminā ca iminā ca attho”ti bhaṇati, ummattakassa, ādikammikassāti.&lt;/div&gt;&lt;/div&gt;&lt;div class="CENTER" id="p_1V_2249"&gt;&lt;span class="pN"&gt;2249&lt;/span&gt;Kayavikkayasikkhāpadaṃ niṭṭhitaṃ dasamaṃ.&lt;br /&gt;Kosiyavaggo dutiyo.&lt;/div&gt;&lt;div class="SUMMARY" id="p_1V_2250"&gt;&lt;span class="pN"&gt;2250&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_1V_2251"&gt;&lt;div class="p"&gt;&lt;table class="singleColumn"&gt;	&lt;tbody&gt;		&lt;tr&gt;			&lt;td&gt;			&lt;div class="pN"&gt;			2251			&lt;/div&gt;			&lt;div class="G"&gt;			Kosiyā suddhadvebhāgā,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			chabbassāni nisīdanaṃ;			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			Dve ca lomāni uggaṇhe,			&lt;/div&gt;			&lt;/td&gt;		&lt;/tr&gt;		&lt;tr&gt;			&lt;td&gt;			&lt;div class="G"&gt;			ubho nānappakārakāti.			&lt;/div&gt;			&lt;/td&gt;		&lt;/tr&gt;	&lt;/tbody&gt;&lt;/table&gt;&lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276428" title="Go to previous page"&gt;&amp;lt;&amp;lt; 1.4.2.9 Rūpiyasaṃvohārasikkhāpada&lt;/a&gt;&lt;a href="javascript:void(0)" onclick="upP()" id="upL" name="273228" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273229" title="Go to next page"&gt;1.4.3 Pattavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
