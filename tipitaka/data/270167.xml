<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.4"&gt;1.4 Catutthavagga&lt;/a&gt;&lt;/div&gt;&lt;div class="i"&gt;1.4.5 Upekkhāsamannāgatakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Upekkhāsamannāgatakathā&lt;/div&gt;&lt;div class="q" id="p_32Kv_1358"&gt; &lt;div class="divNumber"&gt;397.&lt;/div&gt; &lt;div class="p"&gt;&lt;span class="pN"&gt;1358&lt;/span&gt;๐ Arahā chahi upekkhāhi samannāgatoti? Āmantā. Arahā chahi phassehi, chahi vedanāhi, chahi saññāhi…pe…  chahi paññāhi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1359"&gt; &lt;div class="p"&gt;&lt;span class="pN"&gt;1359&lt;/span&gt;๐ Arahā chahi upekkhāhi samannāgatoti? Āmantā. Arahā cakkhunā rūpaṃ passanto sotena saddaṃ suṇāti, ghānena gandhaṃ ghāyati, jivhāya rasaṃ sāyati, kāyena phoṭṭhabbaṃ phusati, manasā dhammaṃ vijānāti…pe…  manasā dhammaṃ vijānanto cakkhunā rūpaṃ passati, sotena saddaṃ suṇāti, ghānena gandhaṃ ghāyati, jivhāya rasaṃ sāyati, kāyena phoṭṭhabbaṃ phusatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1360"&gt; &lt;div class="p"&gt;&lt;span class="pN"&gt;1360&lt;/span&gt;๐ Arahā chahi upekkhāhi samannāgatoti? Āmantā. Satataṃ samitaṃ abbokiṇṇaṃ chahi upekkhāhi samannāgato samohito, cha upekkhāyo paccupaṭṭhitāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1361"&gt; &lt;div class="p"&gt;&lt;span class="pN"&gt;1361&lt;/span&gt;× Na vattabbaṃ—  “arahā chahi upekkhāhi samannāgato”ti? Āmantā. Nanu arahā chaḷaṅgupekkhoti? Āmantā. Hañci arahā chaḷaṅgupekkho, tena vata re vattabbe—  “arahā chahi upekkhāhi samannāgato”ti…pe… . &lt;/div&gt;&lt;/div&gt;&lt;div class="CENTER" id="p_32Kv_1362"&gt;&lt;span class="pN"&gt;1362&lt;/span&gt;Upekkhāsamannāgatakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270166" title="Go to previous page"&gt;&amp;lt;&amp;lt; 1.4.4 Samannāgatakathā&lt;/a&gt;&lt;a href="javascript:void(0)" onclick="upP()" id="upL" name="267998" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270168" title="Go to next page"&gt;1.4.6 Bodhiyābuddhotikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
