<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.3"&gt;1.3 Tatiyavagga&lt;/a&gt;&lt;/div&gt;&lt;div class="i"&gt;1.3.12 Nevasaññānāsaññāyatanakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Tatiyavagga&lt;/div&gt;&lt;div class=h&gt;Nevasaññānāsaññāyatanakathā&lt;/div&gt;&lt;div class="q" id="p_32Kv_1268"&gt; &lt;div class="divNumber"&gt;384.&lt;/div&gt; &lt;div class="p"&gt;&lt;span class="pN"&gt;1268&lt;/span&gt;๐ Nevasaññānāsaññāyatane na vattabbaṃ—  “saññā atthī”ti? Āmantā. Asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1269"&gt; &lt;div class="p"&gt;&lt;span class="pN"&gt;1269&lt;/span&gt;Nanu saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti? Āmantā. Hañci saññābhavo saññāgati…pe…  saññattabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. &lt;/div&gt;&lt;/div&gt;&lt;div class="q" id="p_32Kv_1270"&gt; &lt;div class="p"&gt;&lt;span class="pN"&gt;1270&lt;/span&gt;๐ Nevasaññānāsaññāyatane na vattabbaṃ—  “saññā atthī”ti? Āmantā. Ekavokārabhavo gati…pe…  attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1271"&gt; &lt;div class="p"&gt;&lt;span class="pN"&gt;1271&lt;/span&gt;Nanu catuvokārabhavo gati…pe…  attabhāvapaṭilābhoti? Āmantā. Hañci catuvokārabhavo gati…pe…  attabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. &lt;/div&gt;&lt;/div&gt;&lt;div class="q" id="p_32Kv_1272"&gt; &lt;div class="divNumber"&gt;385.&lt;/div&gt; &lt;div class="p"&gt;&lt;span class="pN"&gt;1272&lt;/span&gt;๐ Asaññasattesu na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1273"&gt; &lt;div class="p"&gt;&lt;span class="pN"&gt;1273&lt;/span&gt;๐ Asaññasattesu na vattabbaṃ—  “saññā atthi”, so ca ekavokārabhavo gati…pe…  attabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca ekavokārabhavo gati sattāvāso saṃsāro yoni attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1274"&gt; &lt;div class="p"&gt;&lt;span class="pN"&gt;1274&lt;/span&gt;๐ Nevasaññānāsaññāyatane na vattabbaṃ—  “saññā atthi”, so ca saññābhavo saññāgati…pe…  saññattabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca saññābhavo saññāgati…pe…  saññattabhāvapaṭilābhoti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_1275"&gt; &lt;div class="p"&gt;&lt;span class="pN"&gt;1275&lt;/span&gt;๐ Nevasaññānāsaññāyatane na vattabbaṃ—  “saññā atthi”, so ca catuvokārabhavo gati…pe…  attabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca catuvokārabhavo gati…pe…  attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1276"&gt; &lt;div class="p"&gt;&lt;span class="pN"&gt;1276&lt;/span&gt;๐ Nevasaññānāsaññāyatane na vattabbaṃ—  “saññā atthī”ti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. &lt;/div&gt;&lt;/div&gt;&lt;div class="q" id="p_32Kv_1277"&gt; &lt;div class="divNumber"&gt;386.&lt;/div&gt; &lt;div class="p"&gt;&lt;span class="pN"&gt;1277&lt;/span&gt;๐ Nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ—  “saññā atthī”ti? Āmantā. Ākāsānañcāyatanaṃ catuvokārabhavo ākāsānañcāyatane na vattabbaṃ—  “saññā atthī”ti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1278"&gt; &lt;div class="p"&gt;&lt;span class="pN"&gt;1278&lt;/span&gt;๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti? Āmantā. Viññāṇañcāyatanaṃ…pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1279"&gt; &lt;div class="p"&gt;&lt;span class="pN"&gt;1279&lt;/span&gt;๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1280"&gt; &lt;div class="p"&gt;&lt;span class="pN"&gt;1280&lt;/span&gt;๐ Viññāṇañcāyatanaṃ…pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1281"&gt; &lt;div class="p"&gt;&lt;span class="pN"&gt;1281&lt;/span&gt;๐ Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti. &lt;/div&gt;&lt;/div&gt;&lt;div class="q" id="p_32Kv_1282"&gt; &lt;div class="p"&gt;&lt;span class="pN"&gt;1282&lt;/span&gt;๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Ākāsānañcāyatanaṃ…pe…  viññāṇañcāyatanaṃ…pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti vā “natthī”ti vāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1283"&gt; &lt;div class="p"&gt;&lt;span class="pN"&gt;1283&lt;/span&gt;๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1284"&gt; &lt;div class="p"&gt;&lt;span class="pN"&gt;1284&lt;/span&gt;๐ Viññāṇañcāyatanaṃ…pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1285"&gt; &lt;div class="p"&gt;&lt;span class="pN"&gt;1285&lt;/span&gt;× Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatananti? Āmantā. Hañci nevasaññānāsaññāyatanaṃ, tena vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti. &lt;/div&gt;&lt;/div&gt;&lt;div class="q" id="p_32Kv_1286"&gt; &lt;div class="p"&gt;&lt;span class="pN"&gt;1286&lt;/span&gt;๐ Nevasaññānāsaññāyatananti katvā nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Adukkhamasukhā vedanāti katvā adukkhamasukhāya vedanāya na vattabbaṃ—  “vedanā”ti vā “avedanā”ti vāti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1287"&gt;&lt;span class="pN"&gt;1287&lt;/span&gt;Nevasaññānāsaññāyatanakathā niṭṭhitā.&lt;br /&gt; Tatiyo vaggo.&lt;/div&gt;&lt;div class="SUMMARY" id="p_32Kv_1288"&gt;&lt;span class="pN"&gt;1288&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_1289"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1289&lt;/div&gt; &lt;div class="G"&gt;Balaṃ sādhāraṇaṃ ariyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sarāgaṃ cittaṃ vimuccati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vimuttaṃ vimuccamānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;atthi cittaṃ vimuccamānaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1290"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1290&lt;/div&gt; &lt;div class="G"&gt;Aṭṭhamakassa puggalassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhipariyuṭṭhānaṃ pahīnaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aṭṭhamakassa puggalassa,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Natthi pañcindriyāni cakkhuṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_1291"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1291&lt;/div&gt; &lt;div class="G"&gt;Sotaṃ dhammupatthaddhaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yathākammūpagataṃ ñāṇaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Devesu saṃvaro asañña-&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sattesu saññā evameva bhavagganti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270161" title="Go to previous page"&gt;&amp;lt;&amp;lt; 1.3.11 Asaññakathā&lt;/a&gt;&lt;a href="javascript:void(0)" onclick="upP()" id="upL" name="267997" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267998" title="Go to next page"&gt;1.4 Catutthavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
