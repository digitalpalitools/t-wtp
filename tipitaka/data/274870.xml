<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/8"&gt;8 Anuruddhasaṃyutta&lt;/a&gt; » &lt;a href="/tipitaka/14S5/8/8.1"&gt;8.1 Rahogatavagga&lt;/a&gt;&lt;/div&gt;&lt;div class="i"&gt;8.1.10 Bāḷhagilānasutta&lt;/div&gt;&lt;div class=h&gt;Anuruddhasaṃyutta&lt;/div&gt;&lt;div class=h&gt;Rahogatavagga&lt;/div&gt;&lt;div class=h&gt;Bāḷhagilānasutta&lt;/div&gt;&lt;div class="q" id="p_14S5_1586"&gt; &lt;div class="divNumber"&gt;908.&lt;/div&gt; &lt;div class="p"&gt;&lt;span class="pN"&gt;1586&lt;/span&gt;Ekaṃ samayaṃ āyasmā anuruddho sāvatthiyaṃ viharati andhavanasmiṃ ābādhiko dukkhito bāḷhagilāno. Atha kho sambahulā bhikkhū yenāyasmā anuruddho tenupasaṅkamiṃsu; upasaṅkamitvā āyasmantaṃ anuruddhaṃ etadavocuṃ—  &lt;/div&gt;&lt;/div&gt;&lt;div class="q" id="p_14S5_1587"&gt; &lt;div class="p"&gt;&lt;span class="pN"&gt;1587&lt;/span&gt;“Katamenāyasmato anuruddhassa vihārena viharato uppannā sārīrikā dukkhā vedanā cittaṃ na pariyādāya tiṭṭhantī”ti? “Catūsu kho me, āvuso, satipaṭṭhānesu suppatiṭṭhitacittassa viharato uppannā sārīrikā dukkhā vedanā cittaṃ na pariyādāya tiṭṭhanti. Katamesu catūsu? Idhāhaṃ, āvuso, kāye kāyānupassī viharāmi…pe…  vedanāsu…pe…  citte…pe…  dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ—  imesu kho me, āvuso, catūsu satipaṭṭhānesu suppatiṭṭhitacittassa viharato uppannā sārīrikā dukkhā vedanā cittaṃ na pariyādāya tiṭṭhantī”ti. &lt;/div&gt;&lt;/div&gt;&lt;div class="CENTER" id="p_14S5_1588"&gt;&lt;span class="pN"&gt;1588&lt;/span&gt;Dasamaṃ.&lt;/div&gt;&lt;div class="CENTER" id="p_14S5_1589"&gt;&lt;span class="pN"&gt;1589&lt;/span&gt;Rahogatavaggo paṭhamo.&lt;/div&gt;&lt;div class="SUMMARY" id="p_14S5_1590"&gt;&lt;span class="pN"&gt;1590&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_14S5_1591"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1591&lt;/div&gt; &lt;div class="G"&gt;Rahogatena dve vuttā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sutanu kaṇḍakī tayo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhākkhayasalaḷāgāraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ambapāli ca gilānanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274869" title="Go to previous page"&gt;&amp;lt;&amp;lt; 8.1.9 Ambapālivanasutta&lt;/a&gt;&lt;a href="javascript:void(0)" onclick="upP()" id="upL" name="272863" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272864" title="Go to next page"&gt;8.2 Dutiyavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
