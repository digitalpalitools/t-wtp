<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.1"&gt;3.1 Mahāvagga&lt;/a&gt;&lt;/div&gt;&lt;div class="i"&gt;3.1.14 Samādhipañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Samādhipañha&lt;/div&gt;&lt;div class="q" id="p_28Mi_163"&gt; &lt;div class="divNumber"&gt;37.&lt;/div&gt; &lt;div class="p"&gt;&lt;span class="pN"&gt;163&lt;/span&gt;Rājā āha—  “bhante nāgasena, kiṃlakkhaṇo samādhī”ti? “Pamukhalakkhaṇo, mahārāja, samādhi, ye keci kusalā dhammā, sabbe te samādhipamukhā honti samādhininnā samādhipoṇā samādhipabbhārā”ti. &lt;/div&gt;&lt;/div&gt;&lt;div class="q" id="p_28Mi_164"&gt; &lt;div class="p"&gt;&lt;span class="pN"&gt;164&lt;/span&gt;“Opammaṃ karohī”ti. “Yathā, mahārāja, kūṭāgārassa yā kāci gopānasiyo, sabbā tā kūṭaṅgamā honti kūṭaninnā kūṭasamosaraṇā, kūṭaṃ tāsaṃ aggamakkhāyati; evameva kho, mahārāja, ye keci kusalā dhammā, sabbe te samādhipamukhā honti samādhininnā samādhipoṇā samādhipabbhārā”ti. &lt;/div&gt;&lt;/div&gt;&lt;div class="q" id="p_28Mi_165"&gt; &lt;div class="p"&gt;&lt;span class="pN"&gt;165&lt;/span&gt;“Bhiyyo opammaṃ karohī”ti. “Yathā, mahārāja, koci rājā caturaṅginiyā senāya saddhiṃ saṅgāmaṃ otareyya, sabbāva senā hatthī ca assā ca rathā ca pattī ca tappamukhā bhaveyyuṃ tanninnā tappoṇā tappabbhārā taṃyeva anupariyāyeyyuṃ; evameva kho, mahārāja, ye keci kusalā dhammā, sabbe te samādhipamukhā honti samādhininnā samādhipoṇā samādhipabbhārā. Evaṃ kho, mahārāja, pamukhalakkhaṇo samādhi. Bhāsitampetaṃ, mahārāja, bhagavatā—  ‘samādhiṃ, bhikkhave, bhāvetha, samāhito, bhikkhave, bhikkhu yathābhūtaṃ pajānātī’”ti. &lt;/div&gt;&lt;/div&gt;&lt;div class="q" id="p_28Mi_166"&gt; &lt;div class="p"&gt;&lt;span class="pN"&gt;166&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_167"&gt;&lt;span class="pN"&gt;167&lt;/span&gt;Samādhipañho cuddasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269623" title="Go to previous page"&gt;&amp;lt;&amp;lt; 3.1.13 Satilakkhaṇapañha&lt;/a&gt;&lt;a href="javascript:void(0)" onclick="upP()" id="upL" name="267865" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269625" title="Go to next page"&gt;3.1.15 Paññālakkhaṇapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
