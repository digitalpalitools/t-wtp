<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/2"&gt;2 Uposathakkhandhaka&lt;/a&gt;&lt;/div&gt;&lt;div class="i"&gt;2.29 Vaggāvaggasaññipannarasaka&lt;/div&gt;&lt;div class=h&gt;Uposathakkhandhaka&lt;/div&gt;&lt;div class=h&gt;Vaggāvaggasaññipannarasaka&lt;/div&gt;&lt;div class="q" id="p_3V_743"&gt; &lt;div class="divNumber"&gt;173.&lt;/div&gt; &lt;div class="p"&gt;&lt;span class="pN"&gt;743&lt;/span&gt;Idha pana, bhikkhave, aññatarasmiṃ āvāse tadahuposathe sambahulā āvāsikā bhikkhū sannipatanti cattāro vā atirekā vā. Te jānanti—  ‘atthaññe āvāsikā bhikkhū anāgatā’ti. Te dhammasaññino vinayasaññino vaggā vaggasaññino uposathaṃ karonti, pātimokkhaṃ uddisanti. Tehi uddissamāne pātimokkhe, athaññe āvāsikā bhikkhū āgacchanti bahutarā. Tehi, bhikkhave, bhikkhūhi puna pātimokkhaṃ uddisitabbaṃ. Uddesakānaṃ āpatti dukkaṭassa. (1) &lt;/div&gt;&lt;/div&gt;&lt;div class="q" id="p_3V_744"&gt; &lt;div class="p"&gt;&lt;span class="pN"&gt;744&lt;/span&gt;Idha pana, bhikkhave, aññatarasmiṃ āvāse tadahuposathe sambahulā āvāsikā bhikkhū sannipatanti cattāro vā atirekā vā. Te jānanti—  ‘atthaññe āvāsikā bhikkhū anāgatā’ti. Te dhammasaññino vinayasaññino vaggā vaggasaññino uposathaṃ karonti pātimokkhaṃ uddisanti. Tehi uddissamāne pātimokkhe, athaññe āvāsikā bhikkhū āgacchanti samasamā. Uddiṭṭhaṃ suuddiṭṭhaṃ, avasesaṃ sotabbaṃ. Uddesakānaṃ āpatti dukkaṭassa. (2) &lt;/div&gt;&lt;/div&gt;&lt;div class="q" id="p_3V_745"&gt; &lt;div class="p"&gt;&lt;span class="pN"&gt;745&lt;/span&gt;Idha pana, bhikkhave, aññatarasmiṃ āvāse tadahuposathe sambahulā āvāsikā bhikkhū sannipatanti cattāro vā atirekā vā. Te jānanti—  ‘atthaññe āvāsikā bhikkhū anāgatā’ti. Te dhammasaññino vinayasaññino vaggā vaggasaññino uposathaṃ karonti pātimokkhaṃ uddisanti. Tehi uddissamāne pātimokkhe, athaññe āvāsikā bhikkhū āgacchanti thokatarā. Uddiṭṭhaṃ suuddiṭṭhaṃ, avasesaṃ sotabbaṃ. Uddesakānaṃ āpatti dukkaṭassa. (3) &lt;/div&gt;&lt;/div&gt;&lt;div class="q" id="p_3V_746"&gt; &lt;div class="p"&gt;&lt;span class="pN"&gt;746&lt;/span&gt;Idha pana, bhikkhave, aññatarasmiṃ āvāse tadahuposathe sambahulā āvāsikā bhikkhū sannipatanti cattāro vā atirekā vā. Te jānanti—  ‘atthaññe āvāsikā bhikkhū anāgatā’ti. Te dhammasaññino vinayasaññino vaggā vaggasaññino uposathaṃ karonti, pātimokkhaṃ uddisanti. Tehi uddiṭṭhamatte pātimokkhe…pe…  avuṭṭhitāya parisāya…pe…  ekaccāya vuṭṭhitāya parisāya…pe…  sabbāya vuṭṭhitāya parisāya athaññe āvāsikā bhikkhū āgacchanti bahutarā…pe…  samasamā…pe…  thokatarā. Uddiṭṭhaṃ suuddiṭṭhaṃ, tesaṃ santike pārisuddhi ārocetabbā. Uddesakānaṃ āpatti dukkaṭassa. (4--15) &lt;/div&gt;&lt;/div&gt;&lt;div class="CENTER" id="p_3V_747"&gt;&lt;span class="pN"&gt;747&lt;/span&gt;Vaggāvaggasaññipannarasakaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271905" title="Go to previous page"&gt;&amp;lt;&amp;lt; 2.28 Anāpattipannarasaka&lt;/a&gt;&lt;a href="javascript:void(0)" onclick="upP()" id="upL" name="271604" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271907" title="Go to next page"&gt;2.30 Vematikapannarasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
