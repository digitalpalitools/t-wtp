<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/1"&gt;1 Saḷāyatanasaṃyutta&lt;/a&gt; » &lt;a href="/tipitaka/13S4/1/1.2"&gt;1.2 Dutiyapaṇṇāsaka&lt;/a&gt; » &lt;a href="/tipitaka/13S4/1/1.2/1.2.3"&gt;1.2.3 Gilānavagga&lt;/a&gt;&lt;/div&gt;&lt;div class="i"&gt;1.2.3.7 Dutiyaavijjāpahānasutta&lt;/div&gt;&lt;div class=h&gt;Saḷāyatanasaṃyutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Gilānavagga&lt;/div&gt;&lt;div class=h&gt;Dutiyaavijjāpahānasutta&lt;/div&gt;&lt;div class="q" id="p_13S4_334"&gt; &lt;div class="divNumber"&gt;80.&lt;/div&gt; &lt;div class="p"&gt;&lt;span class="pN"&gt;334&lt;/span&gt;Atha kho aññataro bhikkhu…pe…  etadavoca—  “atthi nu kho, bhante, eko dhammo yassa pahānā bhikkhuno avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_335"&gt; &lt;div class="p"&gt;&lt;span class="pN"&gt;335&lt;/span&gt;“Atthi kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="q" id="p_13S4_336"&gt; &lt;div class="p"&gt;&lt;span class="pN"&gt;336&lt;/span&gt;“Katamo pana, bhante, eko dhammo yassa pahānā bhikkhuno avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_337"&gt; &lt;div class="p"&gt;&lt;span class="pN"&gt;337&lt;/span&gt;“Avijjā kho, bhikkhu, eko dhammo yassa pahānā bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="q" id="p_13S4_338"&gt; &lt;div class="p"&gt;&lt;span class="pN"&gt;338&lt;/span&gt;“Kathaṃ pana, bhante, jānato, kathaṃ passato avijjā pahīyati, vijjā uppajjatī”ti? &lt;/div&gt;&lt;/div&gt;&lt;div class="q" id="p_13S4_339"&gt; &lt;div class="p"&gt;&lt;span class="pN"&gt;339&lt;/span&gt;“Idha, bhikkhu, bhikkhuno sutaṃ hoti—  ‘sabbe dhammā nālaṃ abhinivesāyā’ti. Evañcetaṃ, bhikkhu, bhikkhuno sutaṃ hoti—  ‘sabbe dhammā nālaṃ abhinivesāyā’ti. So sabbaṃ dhammaṃ abhijānāti, sabbaṃ dhammaṃ abhiññāya sabbaṃ dhammaṃ parijānāti, sabbaṃ dhammaṃ pariññāya sabbanimittāni aññato passati, cakkhuṃ aññato passati, rūpe…  cakkhuviññāṇaṃ…  cakkhusamphassaṃ…  yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aññato passati…pe…  manaṃ aññato passati, dhamme…  manoviññāṇaṃ…  manosamphassaṃ…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aññato passati. Evaṃ kho, bhikkhu, jānato evaṃ passato bhikkhuno avijjā pahīyati, vijjā uppajjatī”ti. &lt;/div&gt;&lt;/div&gt;&lt;div class="CENTER" id="p_13S4_340"&gt;&lt;span class="pN"&gt;340&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277158" title="Go to previous page"&gt;&amp;lt;&amp;lt; 1.2.3.6 Paṭhamaavijjāpahānasutta&lt;/a&gt;&lt;a href="javascript:void(0)" onclick="upP()" id="upL" name="274332" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277160" title="Go to next page"&gt;1.2.3.8 Sambahulabhikkhusutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
