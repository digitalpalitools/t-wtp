<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S1"&gt;12S1 Sagāthāvaggasaṃyuttapāḷi&lt;/a&gt; » &lt;a href="/tipitaka/12S1/7"&gt;7 Brāhmaṇasaṃyutta&lt;/a&gt; » &lt;a href="/tipitaka/12S1/7/7.1"&gt;7.1 Arahantavagga&lt;/a&gt;&lt;/div&gt;&lt;div class="i"&gt;7.1.4 Bilaṅgikasutta&lt;/div&gt;&lt;div class=h&gt;Brāhmaṇasaṃyutta&lt;/div&gt;&lt;div class=h&gt;Arahantavagga&lt;/div&gt;&lt;div class=h&gt;Bilaṅgikasutta&lt;/div&gt;&lt;div class="q" id="p_12S1_1156"&gt; &lt;div class="divNumber"&gt;190.&lt;/div&gt; &lt;div class="p"&gt;&lt;span class="pN"&gt;1156&lt;/span&gt;Ekaṃ samayaṃ bhagavā rājagahe viharati veḷuvane kalandakanivāpe. Assosi kho bilaṅgikabhāradvājo brāhmaṇo—  “bhāradvājagotto kira brāhmaṇo samaṇassa gotamassa santike agārasmā anagāriyaṃ pabbajito”ti kupito anattamano yena bhagavā tenupasaṅkami; upasaṅkamitvā tuṇhībhūto ekamantaṃ aṭṭhāsi. Atha kho bhagavā bilaṅgikassa bhāradvājassa brāhmaṇassa cetasā cetoparivitakkamaññāya bilaṅgikaṃ bhāradvājaṃ brāhmaṇaṃ gāthāya ajjhabhāsi—  &lt;/div&gt;&lt;/div&gt;&lt;div class="q" id="p_12S1_1157"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1157&lt;/div&gt; &lt;div class="G"&gt;“Yo appaduṭṭhassa narassa dussati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Suddhassa posassa anaṅgaṇassa;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tameva bālaṃ pacceti pāpaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sukhumo rajo paṭivātaṃva khitto”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_1158"&gt; &lt;div class="p"&gt;&lt;span class="pN"&gt;1158&lt;/span&gt;Evaṃ vutte, bilaṅgikabhāradvājo brāhmaṇo bhagavantaṃ etadavoca—  “abhikkantaṃ, bho gotama…pe…  abbhaññāsi. Aññataro ca panāyasmā bhāradvājo arahataṃ ahosīti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273803" title="Go to previous page"&gt;&amp;lt;&amp;lt; 7.1.3 Asurindakasutta&lt;/a&gt;&lt;a href="javascript:void(0)" onclick="upP()" id="upL" name="272707" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273805" title="Go to next page"&gt;7.1.5 Ahiṃsakasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
