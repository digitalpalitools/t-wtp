<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.6"&gt;10.6 Cittasamuṭṭhānaduka&lt;/a&gt; » &lt;a href="/tipitaka/38P2/10/10.6/10.6.7"&gt;10.6.7 Pañhāvāra&lt;/a&gt; » &lt;a href="/tipitaka/38P2/10/10.6/10.6.7/10.6.7.1"&gt;10.6.7.1 Paccayānuloma&lt;/a&gt; » &lt;a href="/tipitaka/38P2/10/10.6/10.6.7/10.6.7.1/10.6.7.1.1"&gt;10.6.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Purejāta&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Cittasamuṭṭhānaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Purejāta&lt;/div&gt;&lt;div class="q" id="p_38P2_2855"&gt; &lt;div class="divNumber"&gt;217.&lt;/div&gt; &lt;div class="p"&gt;&lt;span class="pN"&gt;2855&lt;/span&gt;Cittasamuṭṭhāno dhammo cittasamuṭṭhānassa dhammassa purejātapaccayena paccayo. &lt;span class="bold"&gt;Ārammaṇapurejātaṃ&lt;/span&gt;—  cittasamuṭṭhāne rūpe…pe…  phoṭṭhabbe aniccato…pe…  vipassati…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ purejātapaccayena paccayo…pe…  phoṭṭhabbāyatanaṃ kāyaviññāṇasahagatānaṃ khandhānaṃ purejātapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_2856"&gt; &lt;div class="p"&gt;&lt;span class="pN"&gt;2856&lt;/span&gt;Cittasamuṭṭhāno dhammo nocittasamuṭṭhānassa dhammassa purejātapaccayena paccayo. &lt;span class="bold"&gt;Ārammaṇapurejātaṃ&lt;/span&gt;—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2857"&gt; &lt;div class="p"&gt;&lt;span class="pN"&gt;2857&lt;/span&gt;Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo. &lt;span class="bold"&gt;Ārammaṇapurejātaṃ&lt;/span&gt;—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ purejātapaccayena paccayo…pe…  phoṭṭhabbāyatanaṃ…pe… . (3) &lt;/div&gt;&lt;/div&gt;&lt;div class="q" id="p_38P2_2858"&gt; &lt;div class="divNumber"&gt;218.&lt;/div&gt; &lt;div class="p"&gt;&lt;span class="pN"&gt;2858&lt;/span&gt;Nocittasamuṭṭhāno dhammo nocittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. &lt;span class="bold"&gt;Ārammaṇapurejātaṃ&lt;/span&gt;—  cakkhuṃ…pe…  kāyaṃ, rūpe…pe…  phoṭṭhabbe vatthuṃ aniccato…pe…  taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ…pe… . &lt;span class="bold"&gt;Vatthupurejātaṃ&lt;/span&gt;—  cakkhāyatanaṃ cakkhuviññāṇassa…pe…  kāyāyatanaṃ…pe…  vatthu cittassa purejātapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_2859"&gt; &lt;div class="p"&gt;&lt;span class="pN"&gt;2859&lt;/span&gt;Nocittasamuṭṭhāno dhammo cittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. &lt;span class="bold"&gt;Ārammaṇapurejātaṃ&lt;/span&gt;—  cakkhuṃ…pe…  vatthuṃ aniccato…pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ…pe…  phoṭṭhabbāyatanaṃ…pe… . &lt;span class="bold"&gt;Vatthupurejātaṃ&lt;/span&gt;—  cakkhāyatanaṃ cakkhuviññāṇasahagatānaṃ khandhānaṃ…pe…  kāyāyatanaṃ…pe…  vatthu cittasamuṭṭhānānaṃ khandhānaṃ purejātapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2860"&gt; &lt;div class="p"&gt;&lt;span class="pN"&gt;2860&lt;/span&gt;Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. &lt;span class="bold"&gt;Ārammaṇapurejātaṃ&lt;/span&gt;—  cakkhuṃ…pe…  vatthuṃ aniccato…pe…  taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ…pe…  phoṭṭhabbāyatanaṃ…pe… . &lt;span class="bold"&gt;Vatthupurejātaṃ&lt;/span&gt;—  cakkhāyatanaṃ cakkhuviññāṇassa sampayuttakānañca khandhānaṃ…pe…  kāyāyatanaṃ…pe…  vatthu cittassa sampayuttakānañca khandhānaṃ purejātapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_2861"&gt; &lt;div class="divNumber"&gt;219.&lt;/div&gt; &lt;div class="p"&gt;&lt;span class="pN"&gt;2861&lt;/span&gt;Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa purejātapaccayena paccayo—  &lt;span class="bold"&gt;ārammaṇapurejātaṃ, vatthupurejātaṃ&lt;/span&gt;. Cittasamuṭṭhānaṃ rūpāyatanañca cakkhāyatanañca cakkhuviññāṇasahagatānaṃ khandhānaṃ…pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇasahagatānaṃ khandhānaṃ purejātapaccayena paccayo; cittasamuṭṭhānaṃ rūpāyatanañca vatthu ca cittasamuṭṭhānānaṃ khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (1) &lt;/div&gt;&lt;/div&gt;&lt;div class="q" id="p_38P2_2862"&gt; &lt;div class="p"&gt;&lt;span class="pN"&gt;2862&lt;/span&gt;Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa purejātapaccayena paccayo—  &lt;span class="bold"&gt;ārammaṇapurejātaṃ, vatthupurejātaṃ&lt;/span&gt;. Cittasamuṭṭhānaṃ rūpāyatanañca cakkhāyatanañca cakkhuviññāṇassa…pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇassa purejātapaccayena paccayo; cittasamuṭṭhānaṃ rūpāyatanañca vatthu ca cittassa purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (2) &lt;/div&gt;&lt;/div&gt;&lt;div class="q" id="p_38P2_2863"&gt; &lt;div class="p"&gt;&lt;span class="pN"&gt;2863&lt;/span&gt;Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  &lt;span class="bold"&gt;ārammaṇapurejātaṃ, vatthupurejātaṃ&lt;/span&gt;. Cittasamuṭṭhānaṃ rūpāyatanañca cakkhāyatanañca cakkhuviññāṇassa sampayuttakānañca khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanaṃ ca…pe…  cittasamuṭṭhānaṃ rūpāyatanañca vatthu ca cittassa sampayuttakānañca khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265286" title="Go to previous page"&gt;&amp;lt;&amp;lt; Upanissaya&lt;/a&gt;&lt;a href="javascript:void(0)" onclick="upP()" id="upL" name="263738" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265288" title="Go to next page"&gt; Pacchājātāsevana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
