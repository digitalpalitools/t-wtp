<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/5"&gt;5 Cammakkhandhaka&lt;/a&gt;&lt;/div&gt;&lt;div class="i"&gt;5.8 Uccāsayanamahāsayanapaṭikkhepa&lt;/div&gt;&lt;div class=h&gt;Cammakkhandhaka&lt;/div&gt;&lt;div class=h&gt;Uccāsayanamahāsayanapaṭikkhepa&lt;/div&gt;&lt;div class="q" id="p_3V_1168"&gt; &lt;div class="divNumber"&gt;254.&lt;/div&gt; &lt;div class="p"&gt;&lt;span class="pN"&gt;1168&lt;/span&gt;Tena kho pana samayena chabbaggiyā bhikkhū uccāsayanamahāsayanāni dhārenti, seyyathidaṃ—  āsandiṃ, pallaṅkaṃ, gonakaṃ, cittakaṃ, paṭikaṃ, paṭalikaṃ, tūlikaṃ, vikatikaṃ, uddhalomiṃ, ekantalomiṃ, kaṭṭissaṃ, koseyyaṃ, kuttakaṃ, hatthattharaṃ, assattharaṃ, rathattharaṃ, ajinapaveṇiṃ, kadalimigapavarapaccattharaṇaṃ, sauttaracchadaṃ, ubhatolohitakūpadhānanti. Manussā vihāracārikaṃ āhiṇḍantā passitvā ujjhāyanti khiyyanti vipācenti—  “seyyathāpi gihī kāmabhogino”ti. Bhagavato etamatthaṃ ārocesuṃ. “Na, bhikkhave, uccāsayanamahāsayanāni dhāretabbāni, seyyathidaṃ—  āsandi, pallaṅko, gonako, cittako, paṭikā, paṭalikā, tūlikā, vikatikā, uddhalomi, ekantalomi, kaṭṭissaṃ, koseyyaṃ, kuttakaṃ, hatthattharaṃ, assattharaṃ, rathattharaṃ, ajinapaveṇi, kadalimigapavarapaccattharaṇaṃ, sauttaracchadaṃ, ubhatolohitakūpadhānaṃ. Yo dhāreyya, āpatti dukkaṭassā”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271960" title="Go to previous page"&gt;&amp;lt;&amp;lt; 5.7 Yānādipaṭikkhepa&lt;/a&gt;&lt;a href="javascript:void(0)" onclick="upP()" id="upL" name="271607" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271962" title="Go to next page"&gt;5.9 Sabbacammapaṭikkhepa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
