<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18It"&gt;18It Itivuttakapāḷi&lt;/a&gt; » &lt;a href="/tipitaka/18It/1"&gt;1 Ekakanipāta&lt;/a&gt; » &lt;a href="/tipitaka/18It/1/1.1"&gt;1.1 Paṭhamavagga&lt;/a&gt;&lt;/div&gt;&lt;div class="i"&gt;1.1.10 Dosapariññāsutta&lt;/div&gt;&lt;div class=h&gt;Ekakanipāta&lt;/div&gt;&lt;div class=h&gt;Paṭhamavagga&lt;/div&gt;&lt;div class=h&gt;Dosapariññāsutta&lt;/div&gt;&lt;div class="q" id="p_18It_48"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;48&lt;/span&gt;Vuttañhetaṃ bhagavatā vuttamarahatāti me sutaṃ—  &lt;/div&gt;&lt;/div&gt;&lt;div class="q" id="p_18It_49"&gt; &lt;div class="p"&gt;&lt;span class="pN"&gt;49&lt;/span&gt;“Dosaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya. Dosañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca. Tatthetaṃ iti vuccati—  &lt;/div&gt;&lt;/div&gt;&lt;div class="q" id="p_18It_50"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;50&lt;/div&gt; &lt;div class="G"&gt;“Yena dosena duṭṭhāse,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sattā gacchanti duggatiṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ dosaṃ sammadaññāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;pajahanti vipassino;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pahāya na punāyanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;imaṃ lokaṃ kudācanan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_51"&gt; &lt;div class="p"&gt;&lt;span class="pN"&gt;51&lt;/span&gt;Ayampi attho vutto bhagavatā, iti me sutanti. &lt;/div&gt;&lt;/div&gt;&lt;div class="CENTER" id="p_18It_52"&gt;&lt;span class="pN"&gt;52&lt;/span&gt;Dasamaṃ.&lt;/div&gt;&lt;div class="CENTER" id="p_18It_53"&gt;&lt;span class="pN"&gt;53&lt;/span&gt;Pāṭibhogavaggo paṭhamo.&lt;/div&gt;&lt;div class="SUMMARY" id="p_18It_54"&gt;&lt;span class="pN"&gt;54&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_18It_55"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;55&lt;/div&gt; &lt;div class="G"&gt;Rāgadosā atha moho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kodhamakkhā mānaṃ sabbaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mānato rāgadosā puna dve,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pakāsitā vaggamāhu paṭhamanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268384" title="Go to previous page"&gt;&amp;lt;&amp;lt; 1.1.9 Lobhapariññāsutta&lt;/a&gt;&lt;a href="javascript:void(0)" onclick="upP()" id="upL" name="266882" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266883" title="Go to next page"&gt;1.2 Dutiyavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
