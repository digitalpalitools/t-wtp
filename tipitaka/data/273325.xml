<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/4V"&gt;4V Cūḷavaggapāḷi&lt;/a&gt; » &lt;a href="/tipitaka/4V/1"&gt;1 Kammakkhandhaka&lt;/a&gt; » &lt;a href="/tipitaka/4V/1/1.2"&gt;1.2 Niyassakamma&lt;/a&gt;&lt;/div&gt;&lt;div class="i"&gt;1.2.1 Adhammakammadvādasaka&lt;/div&gt;&lt;div class=h&gt;Kammakkhandhaka&lt;/div&gt;&lt;div class=h&gt;Niyassakamma&lt;/div&gt;&lt;div class=h&gt;Adhammakammadvādasaka&lt;/div&gt;&lt;div class="q" id="p_4V_67"&gt; &lt;div class="divNumber"&gt;13.&lt;/div&gt; &lt;div class="p"&gt;&lt;span class="pN"&gt;67&lt;/span&gt;“Tīhi, bhikkhave, aṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Asammukhā kataṃ hoti, appaṭipucchā kataṃ hoti, appaṭiññāya kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (1) &lt;/div&gt;&lt;/div&gt;&lt;div class="q" id="p_4V_68"&gt; &lt;div class="p"&gt;&lt;span class="pN"&gt;68&lt;/span&gt;Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Anāpattiyā kataṃ hoti, adesanāgāminiyā āpattiyā kataṃ hoti, desitāya āpattiyā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (2) &lt;/div&gt;&lt;/div&gt;&lt;div class="q" id="p_4V_69"&gt; &lt;div class="p"&gt;&lt;span class="pN"&gt;69&lt;/span&gt;Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Acodetvā kataṃ hoti, asāretvā kataṃ hoti, āpattiṃ anāropetvā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (3) &lt;/div&gt;&lt;/div&gt;&lt;div class="q" id="p_4V_70"&gt; &lt;div class="p"&gt;&lt;span class="pN"&gt;70&lt;/span&gt;Aparehipi, bhikkhave…pe…  asammukhā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (4) &lt;/div&gt;&lt;/div&gt;&lt;div class="q" id="p_4V_71"&gt; &lt;div class="p"&gt;&lt;span class="pN"&gt;71&lt;/span&gt;Aparehipi, bhikkhave…pe…  appaṭipucchā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (5) &lt;/div&gt;&lt;/div&gt;&lt;div class="q" id="p_4V_72"&gt; &lt;div class="p"&gt;&lt;span class="pN"&gt;72&lt;/span&gt;Aparehipi, bhikkhave…pe…  appaṭiññāya kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (6) &lt;/div&gt;&lt;/div&gt;&lt;div class="q" id="p_4V_73"&gt; &lt;div class="p"&gt;&lt;span class="pN"&gt;73&lt;/span&gt;Aparehipi, bhikkhave…pe…  anāpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (7) &lt;/div&gt;&lt;/div&gt;&lt;div class="q" id="p_4V_74"&gt; &lt;div class="p"&gt;&lt;span class="pN"&gt;74&lt;/span&gt;Aparehipi, bhikkhave…pe…  adesanāgāminiyā āpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (8) &lt;/div&gt;&lt;/div&gt;&lt;div class="q" id="p_4V_75"&gt; &lt;div class="p"&gt;&lt;span class="pN"&gt;75&lt;/span&gt;Aparehipi, bhikkhave…pe…  desitāya āpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (9) &lt;/div&gt;&lt;/div&gt;&lt;div class="q" id="p_4V_76"&gt; &lt;div class="p"&gt;&lt;span class="pN"&gt;76&lt;/span&gt;Aparehipi, bhikkhave…pe…  acodetvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (10) &lt;/div&gt;&lt;/div&gt;&lt;div class="q" id="p_4V_77"&gt; &lt;div class="p"&gt;&lt;span class="pN"&gt;77&lt;/span&gt;Aparehipi, bhikkhave…pe…  asāretvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave…pe… . (11) &lt;/div&gt;&lt;/div&gt;&lt;div class="q" id="p_4V_78"&gt; &lt;div class="p"&gt;&lt;span class="pN"&gt;78&lt;/span&gt;Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Āpattiṃ anāropetvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (12) &lt;/div&gt;&lt;/div&gt;&lt;div class="CENTER" id="p_4V_79"&gt;&lt;span class="pN"&gt;79&lt;/span&gt;Adhammakammadvādasakaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272083" title="Go to previous page"&gt;&amp;lt;&amp;lt; 1.2 Niyassakamma&lt;/a&gt;&lt;a href="javascript:void(0)" onclick="upP()" id="upL" name="272083" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273326" title="Go to next page"&gt;1.2.2 Dhammakammadvādasaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
