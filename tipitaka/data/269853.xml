<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/7"&gt;7 Opammakathāpañha&lt;/a&gt; » &lt;a href="/tipitaka/28Mi/7/7.7"&gt;7.7 Kumbhavagga&lt;/a&gt;&lt;/div&gt;&lt;div class="i"&gt;7.7.7 Issāsaṅgapañha&lt;/div&gt;&lt;div class=h&gt;Opammakathāpañha&lt;/div&gt;&lt;div class=h&gt;Kumbhavagga&lt;/div&gt;&lt;div class=h&gt;Issāsaṅgapañha&lt;/div&gt;&lt;div class="q" id="p_28Mi_2013"&gt; &lt;div class="divNumber"&gt;291.&lt;/div&gt; &lt;div class="p"&gt;&lt;span class="pN"&gt;2013&lt;/span&gt;“Bhante nāgasena, ‘issāsassa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī”ti? “Yathā, mahārāja, issāso sare pātayanto ubho pāde pathaviyaṃ daḷhaṃ patiṭṭhāpeti, jaṇṇuavekallaṃ karoti, sarakalāpaṃ kaṭisandhimhi ṭhapeti, kāyaṃ upatthaddhaṃ karoti, dve hatthe sandhiṭṭhānaṃ āropeti, muṭṭhiṃ pīḷayati, aṅguliyo nirantaraṃ karoti, gīvaṃ paggaṇhāti, cakkhūni mukhañca pidahati, nimittaṃ ujuṃ karoti, hāsamuppādeti ‘vijjhissāmī’ti; evameva kho, mahārāja, yoginā yogāvacarena sīlapathaviyaṃ vīriyapāde patiṭṭhāpetabbaṃ, khantisoraccaṃ avekallaṃ kātabbaṃ, saṃvare cittaṃ ṭhapetabbaṃ, saṃyamaniyame attā upanetabbo, icchā mucchā pīḷayitabbā, yoniso manasikāre cittaṃ nirantaraṃ kātabbaṃ, vīriyaṃ paggahetabbaṃ, cha dvārā pidahitabbā, sati upaṭṭhapetabbā, hāsamuppādetabbaṃ ‘sabbakilese ñāṇanārācena vijjhissāmī’ti. Idaṃ, mahārāja, issāsassa paṭhamaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_2014"&gt; &lt;div class="p"&gt;&lt;span class="pN"&gt;2014&lt;/span&gt;Puna caparaṃ, mahārāja, issāso āḷakaṃ pariharati vaṅkajimhakuṭilanārācassa ujukaraṇāya; evameva kho, mahārāja, yoginā yogāvacarena imasmiṃ kāye satipaṭṭhānaāḷakaṃ pariharitabbaṃ vaṅkajimhakuṭilacittassa ujukaraṇāya. Idaṃ, mahārāja, issāsassa dutiyaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_2015"&gt; &lt;div class="p"&gt;&lt;span class="pN"&gt;2015&lt;/span&gt;Puna caparaṃ, mahārāja, issāso lakkhe upāseti; evameva kho, mahārāja, yoginā yogāvacarena imasmiṃ kāye upāsitabbaṃ. Kathaṃ, mahārāja yoginā yogāvacarena imasmiṃ kāye upāsitabbaṃ? Aniccato upāsitabbaṃ, dukkhato upāsitabbaṃ, anattato upāsitabbaṃ, rogato…pe…  gaṇḍato…  sallato…  aghato…  ābādhato…  parato…  palokato…  ītito…  upaddavato…  bhayato…  upasaggato…  calato…  pabhaṅguto…  addhuvato…  atāṇato…  aleṇato…  asaraṇato…  rittato…  tucchato…  suññato…  ādīnavato…  vipariṇāmadhammato…  asārato…  aghamūlato…  vadhakato…  vibhavato…  sāsavato…  saṅkhatato…  mārāmisato…  jātidhammato…  jarādhammato…  byādhidhammato…  maraṇadhammato…  sokadhammato…  paridevadhammato…  upāyāsadhammato…  saṃkilesadhammato…  evaṃ kho, mahārāja, yoginā yogāvacarena imasmiṃ kāye upāsitabbaṃ. Idaṃ, mahārāja, issāsassa tatiyaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_2016"&gt; &lt;div class="p"&gt;&lt;span class="pN"&gt;2016&lt;/span&gt;Puna caparaṃ, mahārāja, issāso sāyaṃ pātaṃ upāsati; evameva kho, mahārāja, yoginā yogāvacarena sāyaṃ pātaṃ ārammaṇe upāsitabbaṃ. Idaṃ, mahārāja, issāsassa catutthaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—  &lt;/div&gt;&lt;/div&gt;&lt;div class="q" id="p_28Mi_2017"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2017&lt;/div&gt; &lt;div class="G"&gt;‘Yathā issāsako nāma,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sāyaṃ pātaṃ upāsati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Upāsanaṃ ariñcanto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;labhate bhattavetanaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_28Mi_2018"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2018&lt;/div&gt; &lt;div class="G"&gt;Tatheva buddhaputtopi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Karoti kāyupāsanaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kāyupāsanaṃ ariñcanto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Arahattamadhigacchatī’”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_28Mi_2019"&gt;&lt;span class="pN"&gt;2019&lt;/span&gt;Issāsaṅgapañho sattamo.&lt;/div&gt;&lt;div class="ENDH3" id="p_28Mi_2020"&gt;&lt;span class="pN"&gt;2020&lt;/span&gt;Kumbhavaggo sattamo.&lt;/div&gt;&lt;div class="SUMMARY" id="p_28Mi_2021"&gt;&lt;span class="pN"&gt;2021&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_28Mi_2022"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2022&lt;/div&gt; &lt;div class="G"&gt;Kumbho ca kāḷāyaso ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;chattaṃ khettañca agado;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhojanena ca issāso,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vuttaṃ dāni vidūhīti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_28Mi_2023"&gt;&lt;span class="pN"&gt;2023&lt;/span&gt;Opammakathāpañho niṭṭhito.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269852" title="Go to previous page"&gt;&amp;lt;&amp;lt; 7.7.6 Bhojanaṅgapañha&lt;/a&gt;&lt;a href="javascript:void(0)" onclick="upP()" id="upL" name="267890" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266419" title="Go to next page"&gt;8 Nigamana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
