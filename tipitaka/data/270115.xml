<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Dht"&gt;31Dht Dhātukathāpāḷi&lt;/a&gt; » &lt;a href="/tipitaka/31Dht/2"&gt;2 Niddesa&lt;/a&gt; » &lt;a href="/tipitaka/31Dht/2/2.6"&gt;2.6 Chaṭṭhanaya Sampayogavippayogapadaniddesa&lt;/a&gt;&lt;/div&gt;&lt;div class="i"&gt;2.6.5 Tika&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Chaṭṭhanaya Sampayogavippayogapadaniddesa&lt;/div&gt;&lt;div class=h&gt;Tika&lt;/div&gt;&lt;div class="q" id="p_31Dht_334"&gt; &lt;div class="divNumber"&gt;257.&lt;/div&gt; &lt;div class="p"&gt;&lt;span class="pN"&gt;334&lt;/span&gt;Kusalā dhammā…  akusalā dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (1) &lt;/div&gt;&lt;/div&gt;&lt;div class="q" id="p_31Dht_335"&gt; &lt;div class="divNumber"&gt;258.&lt;/div&gt; &lt;div class="p"&gt;&lt;span class="pN"&gt;335&lt;/span&gt;Sukhāya vedanāya sampayuttā dhammā…  dukkhāya vedanāya sampayuttā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_336"&gt; &lt;div class="divNumber"&gt;259.&lt;/div&gt; &lt;div class="p"&gt;&lt;span class="pN"&gt;336&lt;/span&gt;Adukkhamasukhāya vedanāya sampayuttā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (2) &lt;/div&gt;&lt;/div&gt;&lt;div class="q" id="p_31Dht_337"&gt; &lt;div class="divNumber"&gt;260.&lt;/div&gt; &lt;div class="p"&gt;&lt;span class="pN"&gt;337&lt;/span&gt;Vipākā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_338"&gt; &lt;div class="divNumber"&gt;261.&lt;/div&gt; &lt;div class="p"&gt;&lt;span class="pN"&gt;338&lt;/span&gt;Vipākadhammadhammā…  saṃkiliṭṭhasaṃkilesikā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_339"&gt; &lt;div class="divNumber"&gt;262.&lt;/div&gt; &lt;div class="p"&gt;&lt;span class="pN"&gt;339&lt;/span&gt;Nevavipākanavipākadhammadhammā…  anupādinnupādāniyā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā. (3) &lt;/div&gt;&lt;/div&gt;&lt;div class="q" id="p_31Dht_340"&gt; &lt;div class="divNumber"&gt;263.&lt;/div&gt; &lt;div class="p"&gt;&lt;span class="pN"&gt;340&lt;/span&gt;Anupādinnaanupādāniyā dhammā…  asaṃkiliṭṭhaasaṃkilesikā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. (4) &lt;/div&gt;&lt;/div&gt;&lt;div class="q" id="p_31Dht_341"&gt; &lt;div class="divNumber"&gt;264.&lt;/div&gt; &lt;div class="p"&gt;&lt;span class="pN"&gt;341&lt;/span&gt;Savitakkasavicārā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_342"&gt; &lt;div class="divNumber"&gt;265.&lt;/div&gt; &lt;div class="p"&gt;&lt;span class="pN"&gt;342&lt;/span&gt;Avitakkavicāramattā dhammā…  pītisahagatā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_343"&gt; &lt;div class="divNumber"&gt;266.&lt;/div&gt; &lt;div class="p"&gt;&lt;span class="pN"&gt;343&lt;/span&gt;Avitakkaavicārā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi ekāya dhātuyā vippayuttā. (6) &lt;/div&gt;&lt;/div&gt;&lt;div class="q" id="p_31Dht_344"&gt; &lt;div class="divNumber"&gt;267.&lt;/div&gt; &lt;div class="p"&gt;&lt;span class="pN"&gt;344&lt;/span&gt;Sukhasahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_345"&gt; &lt;div class="divNumber"&gt;268.&lt;/div&gt; &lt;div class="p"&gt;&lt;span class="pN"&gt;345&lt;/span&gt;Upekkhāsahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (7) &lt;/div&gt;&lt;/div&gt;&lt;div class="q" id="p_31Dht_346"&gt; &lt;div class="divNumber"&gt;269.&lt;/div&gt; &lt;div class="p"&gt;&lt;span class="pN"&gt;346&lt;/span&gt;Dassanena pahātabbā dhammā bhāvanāya pahātabbā dhammā…  dassanena pahātabbahetukā dhammā…  bhāvanāya pahātabbahetukā dhammā…  ācayagāmino dhammā…  apacayagāmino dhammā…  sekkhā dhammā…  asekkhā dhammā…  mahaggatā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_347"&gt; &lt;div class="divNumber"&gt;270.&lt;/div&gt; &lt;div class="p"&gt;&lt;span class="pN"&gt;347&lt;/span&gt;Appamāṇā dhammā…  paṇītā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. &lt;/div&gt;&lt;/div&gt;&lt;div class="q" id="p_31Dht_348"&gt; &lt;div class="divNumber"&gt;271.&lt;/div&gt; &lt;div class="p"&gt;&lt;span class="pN"&gt;348&lt;/span&gt;Parittārammaṇā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_349"&gt; &lt;div class="divNumber"&gt;272.&lt;/div&gt; &lt;div class="p"&gt;&lt;span class="pN"&gt;349&lt;/span&gt;Mahaggatārammaṇā dhammā…  appamāṇārammaṇā dhammā…  hīnā dhammā…  micchattaniyatā dhammā…  sammattaniyatā dhammā…  maggārammaṇā dhammā…  maggahetukā dhammā…  maggādhipatino dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (8--16) &lt;/div&gt;&lt;/div&gt;&lt;div class="q" id="p_31Dht_350"&gt; &lt;div class="divNumber"&gt;273.&lt;/div&gt; &lt;div class="p"&gt;&lt;span class="pN"&gt;350&lt;/span&gt;Anuppannā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā. (17--18) &lt;/div&gt;&lt;/div&gt;&lt;div class="q" id="p_31Dht_351"&gt; &lt;div class="divNumber"&gt;274.&lt;/div&gt; &lt;div class="p"&gt;&lt;span class="pN"&gt;351&lt;/span&gt;Atītārammaṇā dhammā…pe…  anāgatārammaṇā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. &lt;/div&gt;&lt;/div&gt;&lt;div class="q" id="p_31Dht_352"&gt; &lt;div class="divNumber"&gt;275.&lt;/div&gt; &lt;div class="p"&gt;&lt;span class="pN"&gt;352&lt;/span&gt;Paccuppannārammaṇā dhammā…  ajjhattārammaṇā dhammā…  bahiddhārammaṇā dhammā…  ajjhattabahiddhārammaṇā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. (19--21) &lt;/div&gt;&lt;/div&gt;&lt;div class="q" id="p_31Dht_353"&gt; &lt;div class="divNumber"&gt;276.&lt;/div&gt; &lt;div class="p"&gt;&lt;span class="pN"&gt;353&lt;/span&gt;Sanidassanasappaṭighā dhammā…  anidassanasappaṭighā dhammā…pe…  sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. (22) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270114" title="Go to previous page"&gt;&amp;lt;&amp;lt; 2.6.4 Saccādi&lt;/a&gt;&lt;a href="javascript:void(0)" onclick="upP()" id="upL" name="267966" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270116" title="Go to next page"&gt;2.6.6 Duka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
