<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/7"&gt;7 Opammakathāpañha&lt;/a&gt; » &lt;a href="/tipitaka/28Mi/7/7.6"&gt;7.6 Makkaṭakavagga&lt;/a&gt;&lt;/div&gt;&lt;div class="i"&gt;7.6.2 Thanassitadārakaṅgapañha&lt;/div&gt;&lt;div class=h&gt;Opammakathāpañha&lt;/div&gt;&lt;div class=h&gt;Makkaṭakavagga&lt;/div&gt;&lt;div class=h&gt;Thanassitadārakaṅgapañha&lt;/div&gt;&lt;div class="q" id="p_28Mi_1938"&gt; &lt;div class="divNumber"&gt;276.&lt;/div&gt; &lt;div class="p"&gt;&lt;span class="pN"&gt;1938&lt;/span&gt;“Bhante nāgasena, ‘thanassitadārakassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, thanassitadārako sadatthe laggati, khīratthiko rodati; evameva kho, mahārāja, yoginā yogāvacarena sadatthe laggitabbaṃ, sabbattha dhammañāṇena bhavitabbaṃ, uddese paripucchāya sammappayoge paviveke garusaṃvāse kalyāṇamittasevane. Idaṃ, mahārāja, thanassitadārakassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena dīghanikāyavare parinibbānasuttante—  &lt;/div&gt;&lt;/div&gt;&lt;div class="q" id="p_28Mi_1939"&gt; &lt;div class="p"&gt;&lt;span class="pN"&gt;1939&lt;/span&gt;‘Iṅgha tumhe, ānanda, sāratthe ghaṭatha, sāratthe anuyuñjatha, sāratthe appamattā ātāpino pahitattā viharathā’”ti. &lt;/div&gt;&lt;/div&gt;&lt;div class="CENTER" id="p_28Mi_1940"&gt;&lt;span class="pN"&gt;1940&lt;/span&gt;Thanassitadārakaṅgapañho dutiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269837" title="Go to previous page"&gt;&amp;lt;&amp;lt; 7.6.1 Panthamakkaṭakaṅgapañha&lt;/a&gt;&lt;a href="javascript:void(0)" onclick="upP()" id="upL" name="267889" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269839" title="Go to next page"&gt;7.6.3 Cittakadharakummaṅgapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
