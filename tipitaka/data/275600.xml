<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/2"&gt;2 Dutiyapaṇṇāsaka&lt;/a&gt; » &lt;a href="/tipitaka/15A4/2/2.3"&gt;2.3 Apaṇṇakavagga&lt;/a&gt;&lt;/div&gt;&lt;div class="i"&gt;2.3.8 Dakkhiṇasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Apaṇṇakavagga&lt;/div&gt;&lt;div class=h&gt;Dakkhiṇasutta&lt;/div&gt;&lt;div class="q" id="p_15A4_550"&gt; &lt;div class="divNumber"&gt;78.&lt;/div&gt; &lt;div class="p"&gt;&lt;span class="pN"&gt;550&lt;/span&gt;“Catasso imā, bhikkhave, dakkhiṇā visuddhiyo. Katamā catasso? Atthi, bhikkhave, dakkhiṇā dāyakato visujjhati, no paṭiggāhakato; atthi, bhikkhave, dakkhiṇā paṭiggāhakato visujjhati, no dāyakato; atthi, bhikkhave, dakkhiṇā neva dāyakato visujjhati, no paṭiggāhakato; atthi, bhikkhave, dakkhiṇā dāyakato ceva visujjhati paṭiggāhakato ca. &lt;/div&gt;&lt;/div&gt;&lt;div class="q" id="p_15A4_551"&gt; &lt;div class="p"&gt;&lt;span class="pN"&gt;551&lt;/span&gt;Kathañca, bhikkhave, dakkhiṇā dāyakato visujjhati, no paṭiggāhakato? Idha, bhikkhave, dāyako hoti sīlavā kalyāṇadhammo; paṭiggāhakā honti dussīlā pāpadhammā. Evaṃ kho, bhikkhave, dakkhiṇā dāyakato visujjhati, no paṭiggāhakato. &lt;/div&gt;&lt;/div&gt;&lt;div class="q" id="p_15A4_552"&gt; &lt;div class="p"&gt;&lt;span class="pN"&gt;552&lt;/span&gt;Kathañca, bhikkhave, dakkhiṇā paṭiggāhakato visujjhati, no dāyakato? Idha, bhikkhave, dāyako hoti dussīlo pāpadhammo; paṭiggāhakā honti sīlavanto kalyāṇadhammā. Evaṃ kho, bhikkhave, dakkhiṇā paṭiggāhakato visujjhati, no dāyakato. &lt;/div&gt;&lt;/div&gt;&lt;div class="q" id="p_15A4_553"&gt; &lt;div class="p"&gt;&lt;span class="pN"&gt;553&lt;/span&gt;Kathañca, bhikkhave, dakkhiṇā neva dāyakato visujjhati, no paṭiggāhakato? Idha, bhikkhave, dāyako hoti dussīlo pāpadhammo; paṭiggāhakāpi honti dussīlā pāpadhammā. Evaṃ kho, bhikkhave, dakkhiṇā neva dāyakato visujjhati, no paṭiggāhakato. &lt;/div&gt;&lt;/div&gt;&lt;div class="q" id="p_15A4_554"&gt; &lt;div class="p"&gt;&lt;span class="pN"&gt;554&lt;/span&gt;Kathañca, bhikkhave, dakkhiṇā dāyakato ceva visujjhati paṭiggāhakato ca? Idha, bhikkhave, dāyako hoti sīlavā kalyāṇadhammo; paṭiggāhakāpi honti sīlavanto kalyāṇadhammā. Evaṃ kho, bhikkhave, dakkhiṇā dāyakato ceva visujjhati paṭiggāhakato ca. Imā kho, bhikkhave, catasso dakkhiṇā visuddhiyo”ti. &lt;/div&gt;&lt;/div&gt;&lt;div class="CENTER" id="p_15A4_555"&gt;&lt;span class="pN"&gt;555&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275599" title="Go to previous page"&gt;&amp;lt;&amp;lt; 2.3.7 Acinteyyasutta&lt;/a&gt;&lt;a href="javascript:void(0)" onclick="upP()" id="upL" name="273119" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275601" title="Go to next page"&gt;2.3.9 Vaṇijjasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
