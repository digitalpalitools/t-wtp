<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/7"&gt;7 Cūḷavagga&lt;/a&gt;&lt;/div&gt;&lt;div class="i"&gt;7.9 Udapānasutta&lt;/div&gt;&lt;div class=h&gt;Cūḷavagga&lt;/div&gt;&lt;div class=h&gt;Udapānasutta&lt;/div&gt;&lt;div class="q" id="p_18Ud_644"&gt; &lt;div class="divNumber"&gt;69.&lt;/div&gt; &lt;div class="p"&gt;&lt;span class="pN"&gt;644&lt;/span&gt;Evaṃ me sutaṃ—  ekaṃ samayaṃ bhagavā mallesu cārikaṃ caramāno mahatā bhikkhusaṃghena saddhiṃ yena thūṇaṃ nāma mallānaṃ brāhmaṇagāmo tadavasari. Assosuṃ kho thūṇeyyakā brāhmaṇagahapatikā—  “samaṇo khalu, bho, gotamo sakyaputto sakyakulā pabbajito mallesu cārikaṃ caramāno mahatā bhikkhusaṃghena saddhiṃ thūṇaṃ anuppatto”ti. ( ) Udapānaṃ tiṇassa ca bhusassa ca yāva mukhato pūresuṃ—  “mā te muṇḍakā samaṇakā pānīyaṃ apaṃsū”ti. &lt;/div&gt;&lt;/div&gt;&lt;div class="q" id="p_18Ud_645"&gt; &lt;div class="p"&gt;&lt;span class="pN"&gt;645&lt;/span&gt;Atha kho bhagavā maggā okkamma yena rukkhamūlaṃ tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ ānandaṃ āmantesi—  “iṅgha me tvaṃ, ānanda, etamhā udapānā pānīyaṃ āharā”ti. &lt;/div&gt;&lt;/div&gt;&lt;div class="q" id="p_18Ud_646"&gt; &lt;div class="p"&gt;&lt;span class="pN"&gt;646&lt;/span&gt;Evaṃ vutte, āyasmā ānando bhagavantaṃ etadavoca—  “idāni so, bhante, udapāno thūṇeyyakehi brāhmaṇagahapatikehi tiṇassa ca bhusassa ca yāva mukhato pūrito—  ‘mā te muṇḍakā samaṇakā pānīyaṃ apaṃsū’”ti. &lt;/div&gt;&lt;/div&gt;&lt;div class="q" id="p_18Ud_647"&gt; &lt;div class="p"&gt;&lt;span class="pN"&gt;647&lt;/span&gt;Dutiyampi kho…pe…  tatiyampi kho bhagavā āyasmantaṃ ānandaṃ āmantesi—  “iṅgha me tvaṃ, ānanda, etamhā udapānā pānīyaṃ āharā”ti. “Evaṃ, bhante”ti kho āyasmā ānando bhagavato paṭissutvā pattaṃ gahetvā yena so udapāno tenupasaṅkami. Atha kho so udapāno āyasmante ānande upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe aṭṭhāsi. &lt;/div&gt;&lt;/div&gt;&lt;div class="q" id="p_18Ud_648"&gt; &lt;div class="p"&gt;&lt;span class="pN"&gt;648&lt;/span&gt;Atha kho āyasmato ānandassa etadahosi—  “acchariyaṃ vata bho, abbhutaṃ vata bho, tathāgatassa mahiddhikatā mahānubhāvatā. Ayañhi so udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe ṭhito”ti. Pattena pānīyaṃ ādāya yena bhagavā tenupasaṅkami; upasaṅkamitvā bhagavantaṃ etadavoca—  “acchariyaṃ, bhante, abbhutaṃ, bhante, tathāgatassa mahiddhikatā mahānubhāvatā. Ayañhi so, bhante, udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe aṭṭhāsi. Pivatu bhagavā pānīyaṃ, pivatu sugato pānīyan”ti. &lt;/div&gt;&lt;/div&gt;&lt;div class="q" id="p_18Ud_649"&gt; &lt;div class="p"&gt;&lt;span class="pN"&gt;649&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_650"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;650&lt;/div&gt; &lt;div class="G"&gt;“Kiṃ kayirā udapānena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Āpā ce sabbadā siyuṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhāya mūlato chetvā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kissa pariyesanaṃ care”ti. (82)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_651"&gt;&lt;span class="pN"&gt;651&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266869" title="Go to previous page"&gt;&amp;lt;&amp;lt; 7.8 Kaccānasutta&lt;/a&gt;&lt;a href="javascript:void(0)" onclick="upP()" id="upL" name="266221" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266871" title="Go to next page"&gt;7.10 Utenasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
