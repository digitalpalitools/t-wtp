<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/5"&gt;5 Sampasādanīyasutta&lt;/a&gt;&lt;/div&gt;&lt;div class="i"&gt;5.2 Acchariyaabbhuta&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Acchariyaabbhuta&lt;/div&gt;&lt;div class="q" id="p_8D_330"&gt; &lt;div class="divNumber"&gt;162.&lt;/div&gt; &lt;div class="p"&gt;&lt;span class="pN"&gt;330&lt;/span&gt;Evaṃ vutte, āyasmā udāyī bhagavantaṃ etadavoca—  “acchariyaṃ, bhante, abbhutaṃ, bhante, tathāgatassa appicchatā santuṭṭhitā sallekhatā. Yatra hi nāma tathāgato evaṃmahiddhiko evaṃmahānubhāvo, atha ca pana nevattānaṃ pātukarissati. Ekamekañcepi ito, bhante, dhammaṃ aññatitthiyā paribbājakā attani samanupasseyyuṃ, te tāvatakeneva paṭākaṃ parihareyyuṃ. Acchariyaṃ, bhante, abbhutaṃ, bhante, tathāgatassa appicchatā santuṭṭhitā sallekhatā. Yatra hi nāma tathāgato evaṃmahiddhiko evaṃmahānubhāvo. Atha ca pana nevattānaṃ pātukarissatī”ti. &lt;/div&gt;&lt;/div&gt;&lt;div class="q" id="p_8D_331"&gt; &lt;div class="p"&gt;&lt;span class="pN"&gt;331&lt;/span&gt;“Passa kho tvaṃ, udāyi, ‘tathāgatassa appicchatā santuṭṭhitā sallekhatā. Yatra hi nāma tathāgato evaṃmahiddhiko evaṃmahānubhāvo, atha ca pana nevattānaṃ pātukarissati’. Ekamekañcepi ito, udāyi, dhammaṃ aññatitthiyā paribbājakā attani samanupasseyyuṃ, te tāvatakeneva paṭākaṃ parihareyyuṃ. Passa kho tvaṃ, udāyi, ‘tathāgatassa appicchatā santuṭṭhitā sallekhatā. Yatra hi nāma tathāgato evaṃmahiddhiko evaṃmahānubhāvo, atha ca pana nevattānaṃ pātukarissatī’”ti. &lt;/div&gt;&lt;/div&gt;&lt;div class="q" id="p_8D_332"&gt; &lt;div class="divNumber"&gt;163.&lt;/div&gt; &lt;div class="p"&gt;&lt;span class="pN"&gt;332&lt;/span&gt;Atha kho bhagavā āyasmantaṃ sāriputtaṃ āmantesi—  “Tasmātiha tvaṃ, sāriputta, imaṃ dhammapariyāyaṃ abhikkhaṇaṃ bhāseyyāsi bhikkhūnaṃ bhikkhunīnaṃ upāsakānaṃ upāsikānaṃ. Yesampi hi, sāriputta, moghapurisānaṃ bhavissati tathāgate kaṅkhā vā vimati vā, tesamimaṃ dhammapariyāyaṃ sutvā tathāgate kaṅkhā vā vimati vā, sā pahīyissatī”ti. Iti hidaṃ āyasmā sāriputto bhagavato sammukhā sampasādaṃ pavedesi. Tasmā imassa veyyākaraṇassa sampasādanīyantveva adhivacananti. &lt;/div&gt;&lt;/div&gt;&lt;div class="ENDH3" id="p_8D_333"&gt;&lt;span class="pN"&gt;333&lt;/span&gt;Sampasādanīyasuttaṃ niṭṭhitaṃ pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273596" title="Go to previous page"&gt;&amp;lt;&amp;lt; 5.1.17 Anuyogadānappakāra&lt;/a&gt;&lt;a href="javascript:void(0)" onclick="upP()" id="upL" name="271673" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271674" title="Go to next page"&gt;6 Pāsādikasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
