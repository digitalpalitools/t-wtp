<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.3"&gt;18.3 Pariyāpannāpariyāpannavāra&lt;/a&gt;&lt;/div&gt;&lt;div class="i"&gt;18.3.2 Rūpadhātu&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Pariyāpannāpariyāpannavāra&lt;/div&gt;&lt;div class=h&gt;Rūpadhātu&lt;/div&gt;&lt;div class="q" id="p_30Vbh_3052"&gt; &lt;div class="divNumber"&gt;1001.&lt;/div&gt; &lt;div class="p"&gt;&lt;span class="pN"&gt;3052&lt;/span&gt;Pañcannaṃ khandhānaṃ kati rūpadhātupariyāpannā, kati na rūpadhātupariyāpannā…pe…  sattannaṃ cittānaṃ kati rūpadhātupariyāpannā, kati na rūpadhātupariyāpannā? &lt;/div&gt;&lt;/div&gt;&lt;div class="q" id="p_30Vbh_3053"&gt; &lt;div class="divNumber"&gt;1002.&lt;/div&gt; &lt;div class="p"&gt;&lt;span class="pN"&gt;3053&lt;/span&gt;Rūpakkhandho na rūpadhātupariyāpanno; cattāro khandhā siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3054"&gt; &lt;div class="p"&gt;&lt;span class="pN"&gt;3054&lt;/span&gt;Dasāyatanā na rūpadhātupariyāpannā; dve āyatanā siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3055"&gt; &lt;div class="p"&gt;&lt;span class="pN"&gt;3055&lt;/span&gt;Soḷasa dhātuyo na rūpadhātupariyāpannā; dve dhātuyo siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3056"&gt; &lt;div class="p"&gt;&lt;span class="pN"&gt;3056&lt;/span&gt;Tīṇi saccāni na rūpadhātupariyāpannā; dukkhasaccaṃ siyā rūpadhātupariyāpannaṃ, siyā na rūpadhātupariyāpannaṃ. &lt;/div&gt;&lt;/div&gt;&lt;div class="q" id="p_30Vbh_3057"&gt; &lt;div class="p"&gt;&lt;span class="pN"&gt;3057&lt;/span&gt;Terasindriyā na rūpadhātupariyāpannā; navindriyā siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3058"&gt; &lt;div class="p"&gt;&lt;span class="pN"&gt;3058&lt;/span&gt;Tayo akusalahetū na rūpadhātupariyāpannā; cha hetū siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3059"&gt; &lt;div class="p"&gt;&lt;span class="pN"&gt;3059&lt;/span&gt;Kabaḷīkāro āhāro na rūpadhātupariyāpanno; tayo āhārā siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="q" id="p_30Vbh_3060"&gt; &lt;div class="p"&gt;&lt;span class="pN"&gt;3060&lt;/span&gt;Cha phassā na rūpadhātupariyāpannā; manoviññāṇadhātusamphasso siyā rūpadhātupariyāpanno, siyā na rūpadhātupariyāpanno. &lt;/div&gt;&lt;/div&gt;&lt;div class="q" id="p_30Vbh_3061"&gt; &lt;div class="p"&gt;&lt;span class="pN"&gt;3061&lt;/span&gt;Cha vedanā…pe…  cha saññā…pe…  cha cetanā…pe…  cha cittā na rūpadhātupariyāpannā; manoviññāṇadhātu siyā rūpadhātupariyāpannā, siyā na rūpadhātupariyāpannā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270086" title="Go to previous page"&gt;&amp;lt;&amp;lt; 18.3.1 Kāmadhātu&lt;/a&gt;&lt;a href="javascript:void(0)" onclick="upP()" id="upL" name="267946" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270088" title="Go to next page"&gt;18.3.3 Arūpadhātu &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
