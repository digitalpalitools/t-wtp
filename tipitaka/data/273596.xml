<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/5"&gt;5 Sampasādanīyasutta&lt;/a&gt; » &lt;a href="/tipitaka/8D/5/5.1"&gt;5.1 Sāriputtasīhanāda&lt;/a&gt;&lt;/div&gt;&lt;div class="i"&gt;5.1.17 Anuyogadānappakāra&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class=h&gt;Anuyogadānappakāra&lt;/div&gt;&lt;div class="q" id="p_8D_325"&gt; &lt;div class="divNumber"&gt;161.&lt;/div&gt; &lt;div class="p"&gt;&lt;span class="pN"&gt;325&lt;/span&gt;Sace maṃ, bhante, evaṃ puccheyya—  ‘kiṃ nu kho, āvuso sāriputta, ahesuṃ atītamaddhānaṃ aññe samaṇā vā brāhmaṇā vā bhagavatā bhiyyobhiññatarā sambodhiyan’ti, evaṃ puṭṭho ahaṃ, bhante, ‘no’ti vadeyyaṃ. ‘Kiṃ panāvuso sāriputta, bhavissanti anāgatamaddhānaṃ aññe samaṇā vā brāhmaṇā vā bhagavatā bhiyyobhiññatarā sambodhiyan’ti, evaṃ puṭṭho ahaṃ, bhante, ‘no’ti vadeyyaṃ. ‘Kiṃ panāvuso sāriputta, atthetarahi añño samaṇo vā brāhmaṇo vā bhagavatā bhiyyobhiññataro sambodhiyan’ti, evaṃ puṭṭho ahaṃ, bhante, ‘no’ti vadeyyaṃ. &lt;/div&gt;&lt;/div&gt;&lt;div class="q" id="p_8D_326"&gt; &lt;div class="p"&gt;&lt;span class="pN"&gt;326&lt;/span&gt;Sace pana maṃ, bhante, evaṃ puccheyya—  ‘kiṃ nu kho, āvuso sāriputta, ahesuṃ atītamaddhānaṃ aññe samaṇā vā brāhmaṇā vā bhagavatā samasamā sambodhiyan’ti, evaṃ puṭṭho ahaṃ, bhante, ‘evan’ti vadeyyaṃ. ‘Kiṃ panāvuso sāriputta, bhavissanti anāgatamaddhānaṃ aññe samaṇā vā brāhmaṇā vā bhagavatā samasamā sambodhiyan’ti, evaṃ puṭṭho ahaṃ, bhante, ‘evan’ti vadeyyaṃ. ‘Kiṃ panāvuso sāriputta, atthetarahi aññe samaṇā vā brāhmaṇā vā bhagavatā samasamā sambodhiyan’ti, evaṃ puṭṭho ahaṃ, bhante, ‘no’ti vadeyyaṃ. &lt;/div&gt;&lt;/div&gt;&lt;div class="q" id="p_8D_327"&gt; &lt;div class="p"&gt;&lt;span class="pN"&gt;327&lt;/span&gt;Sace pana maṃ, bhante, evaṃ puccheyya—  ‘kiṃ panāyasmā sāriputto ekaccaṃ abbhanujānāti, ekaccaṃ na abbhanujānātī’ti, evaṃ puṭṭho ahaṃ, bhante, evaṃ byākareyyaṃ—  ‘sammukhā metaṃ, āvuso, bhagavato sutaṃ, sammukhā paṭiggahitaṃ—  &lt;span class="smallFont"&gt;“&lt;/span&gt;ahesuṃ atītamaddhānaṃ arahanto sammāsambuddhā mayā samasamā sambodhiyan&lt;span class="smallFont"&gt;”&lt;/span&gt;ti. Sammukhā metaṃ, āvuso, bhagavato sutaṃ, sammukhā paṭiggahitaṃ—  &lt;span class="smallFont"&gt;“&lt;/span&gt;bhavissanti anāgatamaddhānaṃ arahanto sammāsambuddhā mayā samasamā sambodhiyan&lt;span class="smallFont"&gt;”&lt;/span&gt;ti. Sammukhā metaṃ, āvuso, bhagavato sutaṃ sammukhā paṭiggahitaṃ—  &lt;span class="smallFont"&gt;“&lt;/span&gt;aṭṭhānametaṃ anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatī&lt;span class="smallFont"&gt;”&lt;/span&gt;’ti. &lt;/div&gt;&lt;/div&gt;&lt;div class="q" id="p_8D_328"&gt; &lt;div class="p"&gt;&lt;span class="pN"&gt;328&lt;/span&gt;Kaccāhaṃ, bhante, evaṃ puṭṭho evaṃ byākaramāno vuttavādī ceva bhagavato homi, na ca bhagavantaṃ abhūtena abbhācikkhāmi, dhammassa cānudhammaṃ byākaromi, na ca koci sahadhammiko vādānuvādo gārayhaṃ ṭhānaṃ āgacchatī”ti? &lt;/div&gt;&lt;/div&gt;&lt;div class="q" id="p_8D_329"&gt; &lt;div class="p"&gt;&lt;span class="pN"&gt;329&lt;/span&gt;“Taggha tvaṃ, sāriputta, evaṃ puṭṭho evaṃ byākaramāno vuttavādī ceva me hosi, na ca maṃ abhūtena abbhācikkhasi, dhammassa cānudhammaṃ byākarosi, na ca koci sahadhammiko vādānuvādo gārayhaṃ ṭhānaṃ āgacchatī”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273595" title="Go to previous page"&gt;&amp;lt;&amp;lt; 5.1.16 Aññathāsatthuguṇadassana&lt;/a&gt;&lt;a href="javascript:void(0)" onclick="upP()" id="upL" name="272458" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272459" title="Go to next page"&gt;5.2 Acchariyaabbhuta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
