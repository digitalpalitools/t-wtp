<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A10"&gt;17A10 Dasakanipātapāḷi&lt;/a&gt; » &lt;a href="/tipitaka/17A10/2"&gt;2 Dutiyapaṇṇāsaka&lt;/a&gt; » &lt;a href="/tipitaka/17A10/2/2.2"&gt;2.2 Yamakavagga&lt;/a&gt;&lt;/div&gt;&lt;div class="i"&gt;2.2.6 Dutiyasukhasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Yamakavagga&lt;/div&gt;&lt;div class=h&gt;Dutiyasukhasutta&lt;/div&gt;&lt;div class="q" id="p_17A10_473"&gt; &lt;div class="divNumber"&gt;66.&lt;/div&gt; &lt;div class="p"&gt;&lt;span class="pN"&gt;473&lt;/span&gt;Ekaṃ samayaṃ āyasmā sāriputto magadhesu viharati nālakagāmake. Atha kho sāmaṇḍakāni paribbājako yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sāmaṇḍakāni paribbājako āyasmantaṃ sāriputtaṃ etadavoca—  &lt;/div&gt;&lt;/div&gt;&lt;div class="q" id="p_17A10_474"&gt; &lt;div class="p"&gt;&lt;span class="pN"&gt;474&lt;/span&gt;“Kiṃ nu kho, āvuso, sāriputta, imasmiṃ dhammavinaye sukhaṃ, kiṃ dukkhan”ti? “Anabhirati kho, āvuso, imasmiṃ dhammavinaye dukkhā, abhirati sukhā. Anabhiratiyā, āvuso, sati idaṃ dukkhaṃ pāṭikaṅkhaṃ—  gacchantopi sukhaṃ sātaṃ nādhigacchati, ṭhitopi…  nisinnopi…  sayānopi…  gāmagatopi…  araññagatopi…  rukkhamūlagatopi…  suññāgāragatopi…  abbhokāsagatopi…  bhikkhumajjhagatopi sukhaṃ sātaṃ nādhigacchati. Anabhiratiyā, āvuso, sati idaṃ dukkhaṃ pāṭikaṅkhaṃ. &lt;/div&gt;&lt;/div&gt;&lt;div class="q" id="p_17A10_475"&gt; &lt;div class="p"&gt;&lt;span class="pN"&gt;475&lt;/span&gt;Abhiratiyā, āvuso, sati idaṃ sukhaṃ pāṭikaṅkhaṃ—  gacchantopi sukhaṃ sātaṃ adhigacchati, ṭhitopi…  nisinnopi…  sayānopi…  gāmagatopi…  araññagatopi…  rukkhamūlagatopi…  suññāgāragatopi…  abbhokāsagatopi…  bhikkhumajjhagatopi sukhaṃ sātaṃ adhigacchati. Abhiratiyā, āvuso, sati idaṃ sukhaṃ pāṭikaṅkhan”ti. &lt;/div&gt;&lt;/div&gt;&lt;div class="CENTER" id="p_17A10_476"&gt;&lt;span class="pN"&gt;476&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268193" title="Go to previous page"&gt;&amp;lt;&amp;lt; 2.2.5 Paṭhamasukhasutta&lt;/a&gt;&lt;a href="javascript:void(0)" onclick="upP()" id="upL" name="266476" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268195" title="Go to next page"&gt;2.2.7 Paṭhamanaḷakapānasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
