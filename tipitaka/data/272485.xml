<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/7"&gt;7 Lakkhaṇasutta&lt;/a&gt;&lt;/div&gt;&lt;div class="i"&gt;7.12 Sukhumacchavilakkhaṇaṃ&lt;/div&gt;&lt;div class=h&gt;Lakkhaṇasutta&lt;/div&gt;&lt;div class="q" id="h_8D_465"&gt; &lt;h2 class="paliSectionName"&gt;&lt;span class="pN"&gt;465&lt;/span&gt;Sukhumacchavilakkhaṇaṃ &lt;/h2&gt;&lt;/div&gt;&lt;div class="q" id="p_8D_466"&gt; &lt;div class="divNumber"&gt;216.&lt;/div&gt; &lt;div class="p"&gt;&lt;span class="pN"&gt;466&lt;/span&gt;“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno samaṇaṃ vā brāhmaṇaṃ vā upasaṅkamitvā paripucchitā ahosi—  ‘kiṃ, bhante, kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ sevitabbaṃ, kiṃ na sevitabbaṃ, kiṃ me karīyamānaṃ dīgharattaṃ ahitāya dukkhāya assa, kiṃ vā pana me karīyamānaṃ dīgharattaṃ hitāya sukhāya assā’ti. So tassa kammassa kaṭattā…pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati. Sukhumacchavi hoti, sukhumattā chaviyā rajojallaṃ kāye na upalimpati. &lt;/div&gt;&lt;/div&gt;&lt;div class="q" id="p_8D_467"&gt; &lt;div class="p"&gt;&lt;span class="pN"&gt;467&lt;/span&gt;So tena lakkhaṇena samannāgato sace agāraṃ ajjhāvasati, rājā hoti cakkavattī…pe…  rājā samāno kiṃ labhati? Mahāpañño hoti, nāssa hoti koci paññāya sadiso vā seṭṭho vā kāmabhogīnaṃ. Rājā samāno idaṃ labhati…pe…  buddho samāno kiṃ labhati? Mahāpañño hoti puthupañño hāsapañño javanapañño tikkhapañño nibbedhikapañño, nāssa hoti koci paññāya sadiso vā seṭṭho vā sabbasattānaṃ. Buddho samāno idaṃ labhati”. Etamatthaṃ bhagavā avoca. &lt;/div&gt;&lt;/div&gt;&lt;div class="q" id="p_8D_468"&gt; &lt;div class="divNumber"&gt;217.&lt;/div&gt; &lt;div class="p"&gt;&lt;span class="pN"&gt;468&lt;/span&gt;Tatthetaṃ vuccati—  &lt;/div&gt;&lt;/div&gt;&lt;div class="q" id="p_8D_469"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;469&lt;/div&gt; &lt;div class="G"&gt;“Pure puratthā purimāsu jātisu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aññātukāmo paripucchitā ahu;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sussūsitā pabbajitaṃ upāsitā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthantaro atthakathaṃ nisāmayi.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_470"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;470&lt;/div&gt; &lt;div class="G"&gt;Paññāpaṭilābhagatena kammunā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Manussabhūto sukhumacchavī ahu;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Byākaṃsu uppādanimittakovidā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sukhumāni atthāni avecca dakkhiti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_471"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;471&lt;/div&gt; &lt;div class="G"&gt;Sace na pabbajjamupeti tādiso,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vatteti cakkaṃ pathaviṃ pasāsati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthānusiṭṭhīsu pariggahesu ca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na tena seyyo sadiso ca vijjati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_472"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;472&lt;/div&gt; &lt;div class="G"&gt;Sace ca pabbajjamupeti tādiso,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nekkhammachandābhirato vicakkhaṇo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paññāvisiṭṭhaṃ labhate anuttaraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pappoti bodhiṃ varabhūrimedhaso”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272484" title="Go to previous page"&gt;&amp;lt;&amp;lt; 7.11 Eṇijaṅghalakkhaṇaṃ&lt;/a&gt;&lt;a href="javascript:void(0)" onclick="upP()" id="upL" name="271675" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272486" title="Go to next page"&gt;7.13 Suvaṇṇavaṇṇalakkhaṇaṃ &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
