<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Pu"&gt;31Pu Puggalapaññattipāḷi&lt;/a&gt; » &lt;a href="/tipitaka/31Pu/2"&gt;2 Niddesa&lt;/a&gt;&lt;/div&gt;&lt;div class="i"&gt;2.6 Chakkapuggalapaññatti&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Chakkapuggalapaññatti&lt;/div&gt;&lt;div class="q" id="p_31Pu_512"&gt; &lt;div class="divNumber"&gt;202.&lt;/div&gt; &lt;div class="p"&gt;&lt;span class="pN"&gt;512&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni abhisambujjhati, tattha ca sabbaññutaṃ pāpuṇāti balesu ca vasībhāvaṃ, sammāsambuddho tena daṭṭhabbo. (1) &lt;/div&gt;&lt;/div&gt;&lt;div class="q" id="p_31Pu_513"&gt; &lt;div class="p"&gt;&lt;span class="pN"&gt;513&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni abhisambujjhati, na ca tattha sabbaññutaṃ pāpuṇāti na ca balesu vasībhāvaṃ, paccekasambuddho tena daṭṭhabbo. (2) &lt;/div&gt;&lt;/div&gt;&lt;div class="q" id="p_31Pu_514"&gt; &lt;div class="p"&gt;&lt;span class="pN"&gt;514&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni anabhisambujjhati, diṭṭheva dhamme dukkhassantakaro hoti, sāvakapāramiñca pāpuṇāti, sāriputtamoggallānā tena daṭṭhabbā. (3) &lt;/div&gt;&lt;/div&gt;&lt;div class="q" id="p_31Pu_515"&gt; &lt;div class="p"&gt;&lt;span class="pN"&gt;515&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni anabhisambujjhati, diṭṭheva dhamme dukkhassantakaro hoti, na ca sāvakapāramiṃ pāpuṇāti, avasesā arahantā tena daṭṭhabbā. (4) &lt;/div&gt;&lt;/div&gt;&lt;div class="q" id="p_31Pu_516"&gt; &lt;div class="p"&gt;&lt;span class="pN"&gt;516&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, anāgāmī hoti anāgantā itthattaṃ, anāgāmī tena daṭṭhabbo. (5) &lt;/div&gt;&lt;/div&gt;&lt;div class="q" id="p_31Pu_517"&gt; &lt;div class="p"&gt;&lt;span class="pN"&gt;517&lt;/span&gt;Tatra yvāyaṃ puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, āgantā itthattaṃ, sotāpannasakadāgāmino tena daṭṭhabbā. (6) &lt;/div&gt;&lt;/div&gt;&lt;div class="CENTER" id="p_31Pu_518"&gt;&lt;span class="pN"&gt;518&lt;/span&gt;Chakkaniddeso.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267989" title="Go to previous page"&gt;&amp;lt;&amp;lt; 2.5 Pañcakapuggalapaññatti&lt;/a&gt;&lt;a href="javascript:void(0)" onclick="upP()" id="upL" name="266443" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267991" title="Go to next page"&gt;2.7 Sattakapuggalapaññatti &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
