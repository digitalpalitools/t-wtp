<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/12"&gt;12 Saccasaṃyutta&lt;/a&gt; » &lt;a href="/tipitaka/14S5/12/12.5"&gt;12.5 Papātavagga&lt;/a&gt;&lt;/div&gt;&lt;div class="i"&gt;12.5.6 Andhakārasutta&lt;/div&gt;&lt;div class=h&gt;Saccasaṃyutta&lt;/div&gt;&lt;div class=h&gt;Papātavagga&lt;/div&gt;&lt;div class=h&gt;Andhakārasutta&lt;/div&gt;&lt;div class="q" id="p_14S5_2384"&gt; &lt;div class="divNumber"&gt;1116.&lt;/div&gt; &lt;div class="p"&gt;&lt;span class="pN"&gt;2384&lt;/span&gt;“Atthi, bhikkhave, lokantarikā aghā asaṃvutā andhakārā andhakāratimisā, yatthamimesaṃ candimasūriyānaṃ evaṃmahiddhikānaṃ evaṃ mahānubhāvānaṃ ābhāya nānubhontī”ti. &lt;/div&gt;&lt;/div&gt;&lt;div class="q" id="p_14S5_2385"&gt; &lt;div class="p"&gt;&lt;span class="pN"&gt;2385&lt;/span&gt;Evaṃ vutte, aññataro bhikkhu bhagavantaṃ etadavoca—  “mahā vata so, bhante, andhakāro, sumahā vata so, bhante, andhakāro. Atthi nu kho, bhante, etamhā andhakārā añño andhakāro mahantataro ca bhayānakataro cā”ti? “Atthi kho, bhikkhu, etamhā andhakārā añño andhakāro mahantataro ca bhayānakataro cā”ti. &lt;/div&gt;&lt;/div&gt;&lt;div class="q" id="p_14S5_2386"&gt; &lt;div class="p"&gt;&lt;span class="pN"&gt;2386&lt;/span&gt;“Katamo pana, bhante, etamhā andhakārā añño andhakāro mahantataro ca bhayānakataro cā”ti? “Ye hi keci, bhikkhu, samaṇā vā brāhmaṇā vā ‘idaṃ dukkhan’ti yathābhūtaṃ nappajānanti…pe…  ‘ayaṃ dukkhanirodhagāminī paṭipadā’ti yathābhūtaṃ nappajānanti, te jātisaṃvattanikesu saṅkhāresu abhiramanti…pe…  abhiratā…pe…  abhisaṅkharonti…pe…  abhisaṅkharitvā jātandhakārampi papatanti, jarandhakārampi papatanti, maraṇandhakārampi papatanti, sokaparidevadukkhadomanassupāyāsandhakārampi papatanti. Te na parimuccanti jātiyā jarāya maraṇena sokehi paridevehi dukkhehi domanassehi upāyāsehi. ‘Na parimuccanti dukkhasmā’ti vadāmi. &lt;/div&gt;&lt;/div&gt;&lt;div class="q" id="p_14S5_2387"&gt; &lt;div class="p"&gt;&lt;span class="pN"&gt;2387&lt;/span&gt;Ye ca kho keci, bhikkhu, samaṇā vā brāhmaṇā vā ‘idaṃ dukkhan’ti yathābhūtaṃ pajānanti…pe…  ‘ayaṃ dukkhanirodhagāminī paṭipadā’ti yathābhūtaṃ pajānanti, te jātisaṃvattanikesu saṅkhāresu nābhiramanti…pe…  anabhiratā…pe…  nābhisaṅkharonti…pe…  anabhisaṅkharitvā jātandhakārampi nappapatanti, jarandhakārampi nappapatanti, maraṇandhakārampi nappapatanti, sokaparidevadukkhadomanassupāyāsandhakārampi nappapatanti. Te parimuccanti jātiyā jarāya maraṇena sokehi paridevehi dukkhehi domanassehi upāyāsehi. ‘Parimuccanti dukkhasmā’ti vadāmi. &lt;/div&gt;&lt;/div&gt;&lt;div class="q" id="p_14S5_2388"&gt; &lt;div class="p"&gt;&lt;span class="pN"&gt;2388&lt;/span&gt;Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. &lt;/div&gt;&lt;/div&gt;&lt;div class="CENTER" id="p_14S5_2389"&gt;&lt;span class="pN"&gt;2389&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275025" title="Go to previous page"&gt;&amp;lt;&amp;lt; 12.5.5 Vālasutta&lt;/a&gt;&lt;a href="javascript:void(0)" onclick="upP()" id="upL" name="272883" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275027" title="Go to next page"&gt;12.5.7 Paṭhamachiggaḷayugasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
