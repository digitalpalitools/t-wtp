<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/7"&gt;7 Opammakathāpañha&lt;/a&gt; » &lt;a href="/tipitaka/28Mi/7/7.5"&gt;7.5 Sīhavagga&lt;/a&gt;&lt;/div&gt;&lt;div class="i"&gt;7.5.5 Ulūkaṅgapañha&lt;/div&gt;&lt;div class=h&gt;Opammakathāpañha&lt;/div&gt;&lt;div class=h&gt;Sīhavagga&lt;/div&gt;&lt;div class=h&gt;Ulūkaṅgapañha&lt;/div&gt;&lt;div class="q" id="p_28Mi_1908"&gt; &lt;div class="divNumber"&gt;269.&lt;/div&gt; &lt;div class="p"&gt;&lt;span class="pN"&gt;1908&lt;/span&gt;“Bhante nāgasena, ‘ulūkassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, ulūko kākehi paṭiviruddho, rattiṃ kākasaṅghaṃ gantvā bahūpi kāke hanati; evameva kho, mahārāja, yoginā yogāvacarena aññāṇena paṭiviruddho kātabbo, ekena raho nisīditvā aññāṇaṃ sampamadditabbaṃ, mūlato chinditabbaṃ. Idaṃ, mahārāja, ulūkassa paṭhamaṃ aṅgaṃ gahetabbaṃ. &lt;/div&gt;&lt;/div&gt;&lt;div class="q" id="p_28Mi_1909"&gt; &lt;div class="p"&gt;&lt;span class="pN"&gt;1909&lt;/span&gt;Puna caparaṃ, mahārāja, ulūko suppaṭisallīno hoti; evameva kho, mahārāja, yoginā yogāvacarena paṭisallānārāmena bhavitabbaṃ paṭisallānaratena. Idaṃ, mahārāja, ulūkassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare—  &lt;/div&gt;&lt;/div&gt;&lt;div class="q" id="p_28Mi_1910"&gt; &lt;div class="p"&gt;&lt;span class="pN"&gt;1910&lt;/span&gt;‘Idha, bhikkhave, bhikkhu paṭisallānārāmo paṭisallānarato &lt;span class="smallFont"&gt;“&lt;/span&gt;idaṃ dukkhan&lt;span class="smallFont"&gt;”&lt;/span&gt;ti yathābhūtaṃ pajānāti, &lt;span class="smallFont"&gt;“&lt;/span&gt;ayaṃ dukkhasamudayo&lt;span class="smallFont"&gt;”&lt;/span&gt;ti yathābhūtaṃ pajānāti, &lt;span class="smallFont"&gt;“&lt;/span&gt;ayaṃ dukkhanirodho&lt;span class="smallFont"&gt;”&lt;/span&gt;ti yathābhūtaṃ pajānāti, &lt;span class="smallFont"&gt;“&lt;/span&gt;ayaṃ dukkhanirodhagāminī paṭipadā&lt;span class="smallFont"&gt;”&lt;/span&gt;ti yathābhūtaṃ pajānātī’”ti. &lt;/div&gt;&lt;/div&gt;&lt;div class="CENTER" id="p_28Mi_1911"&gt;&lt;span class="pN"&gt;1911&lt;/span&gt;Ulūkaṅgapañho pañcamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269830" title="Go to previous page"&gt;&amp;lt;&amp;lt; 7.5.4 Gharakapotaṅgapañha&lt;/a&gt;&lt;a href="javascript:void(0)" onclick="upP()" id="upL" name="267888" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269832" title="Go to next page"&gt;7.5.6 Satapattaṅgapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
