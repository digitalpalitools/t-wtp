<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/11"&gt;11 Dasuttarasutta&lt;/a&gt;&lt;/div&gt;&lt;div class="i"&gt;11.3 Tayo dhammā&lt;/div&gt;&lt;div class=h&gt;Dasuttarasutta&lt;/div&gt;&lt;div class="q" id="h_8D_1160"&gt; &lt;h2 class="paliSectionName"&gt;&lt;span class="pN"&gt;1160&lt;/span&gt;Tayo dhammā &lt;/h2&gt;&lt;/div&gt;&lt;div class="q" id="p_8D_1161"&gt; &lt;div class="divNumber"&gt;353.&lt;/div&gt; &lt;div class="p"&gt;&lt;span class="pN"&gt;1161&lt;/span&gt;Tayo dhammā bahukārā, tayo dhammā bhāvetabbā…pe…  tayo dhammā sacchikātabbā. &lt;/div&gt;&lt;/div&gt;&lt;div class="q" id="p_8D_1162"&gt; &lt;div class="p"&gt;&lt;span class="pN"&gt;1162&lt;/span&gt;Katame tayo dhammā &lt;span class="bold"&gt;bahukārā?&lt;/span&gt; Sappurisasaṃsevo, saddhammassavanaṃ, dhammānudhammappaṭipatti. Ime tayo dhammā bahukārā. (1) &lt;/div&gt;&lt;/div&gt;&lt;div class="q" id="p_8D_1163"&gt; &lt;div class="p"&gt;&lt;span class="pN"&gt;1163&lt;/span&gt;Katame tayo dhammā &lt;span class="bold"&gt;bhāvetabbā?&lt;/span&gt; Tayo samādhī—  savitakko savicāro samādhi, avitakko vicāramatto samādhi, avitakko avicāro samādhi. Ime tayo dhammā bhāvetabbā. (2) &lt;/div&gt;&lt;/div&gt;&lt;div class="q" id="p_8D_1164"&gt; &lt;div class="p"&gt;&lt;span class="pN"&gt;1164&lt;/span&gt;Katame tayo dhammā &lt;span class="bold"&gt;pariññeyyā?&lt;/span&gt; Tisso vedanā—  sukhā vedanā, dukkhā vedanā, adukkhamasukhā vedanā. Ime tayo dhammā pariññeyyā. (3) &lt;/div&gt;&lt;/div&gt;&lt;div class="q" id="p_8D_1165"&gt; &lt;div class="p"&gt;&lt;span class="pN"&gt;1165&lt;/span&gt;Katame tayo dhammā &lt;span class="bold"&gt;pahātabbā?&lt;/span&gt; Tisso taṇhā—  kāmataṇhā, bhavataṇhā, vibhavataṇhā. Ime tayo dhammā pahātabbā. (4) &lt;/div&gt;&lt;/div&gt;&lt;div class="q" id="p_8D_1166"&gt; &lt;div class="p"&gt;&lt;span class="pN"&gt;1166&lt;/span&gt;Katame tayo dhammā &lt;span class="bold"&gt;hānabhāgiyā?&lt;/span&gt; Tīṇi akusalamūlāni—  lobho akusalamūlaṃ, doso akusalamūlaṃ, moho akusalamūlaṃ. Ime tayo dhammā hānabhāgiyā. (5) &lt;/div&gt;&lt;/div&gt;&lt;div class="q" id="p_8D_1167"&gt; &lt;div class="p"&gt;&lt;span class="pN"&gt;1167&lt;/span&gt;Katame tayo dhammā &lt;span class="bold"&gt;visesabhāgiyā?&lt;/span&gt; Tīṇi kusalamūlāni—  alobho kusalamūlaṃ, adoso kusalamūlaṃ, amoho kusalamūlaṃ. Ime tayo dhammā visesabhāgiyā. (6) &lt;/div&gt;&lt;/div&gt;&lt;div class="q" id="p_8D_1168"&gt; &lt;div class="p"&gt;&lt;span class="pN"&gt;1168&lt;/span&gt;Katame tayo dhammā &lt;span class="bold"&gt;duppaṭivijjhā?&lt;/span&gt; Tisso nissaraṇiyā dhātuyo—  kāmānametaṃ nissaraṇaṃ yadidaṃ nekkhammaṃ, rūpānametaṃ nissaraṇaṃ yadidaṃ arūpaṃ, yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nissaraṇaṃ. Ime tayo dhammā duppaṭivijjhā. (7) &lt;/div&gt;&lt;/div&gt;&lt;div class="q" id="p_8D_1169"&gt; &lt;div class="p"&gt;&lt;span class="pN"&gt;1169&lt;/span&gt;Katame tayo dhammā &lt;span class="bold"&gt;uppādetabbā?&lt;/span&gt; Tīṇi ñāṇāni—  atītaṃse ñāṇaṃ, anāgataṃse ñāṇaṃ, paccuppannaṃse ñāṇaṃ. Ime tayo dhammā uppādetabbā. (8) &lt;/div&gt;&lt;/div&gt;&lt;div class="q" id="p_8D_1170"&gt; &lt;div class="p"&gt;&lt;span class="pN"&gt;1170&lt;/span&gt;Katame tayo dhammā &lt;span class="bold"&gt;abhiññeyyā?&lt;/span&gt; Tisso dhātuyo—  kāmadhātu, rūpadhātu, arūpadhātu. Ime tayo dhammā abhiññeyyā. (9) &lt;/div&gt;&lt;/div&gt;&lt;div class="q" id="p_8D_1171"&gt; &lt;div class="p"&gt;&lt;span class="pN"&gt;1171&lt;/span&gt;Katame tayo dhammā &lt;span class="bold"&gt;sacchikātabbā?&lt;/span&gt; Tisso vijjā—  pubbenivāsānussatiñāṇaṃ vijjā, sattānaṃ cutūpapāte ñāṇaṃ vijjā, āsavānaṃ khaye ñāṇaṃ vijjā. Ime tayo dhammā sacchikātabbā. (10) &lt;/div&gt;&lt;/div&gt;&lt;div class="q" id="p_8D_1172"&gt; &lt;div class="p"&gt;&lt;span class="pN"&gt;1172&lt;/span&gt;Iti ime tiṃsa dhammā bhūtā tacchā tathā avitathā anaññathā sammā tathāgatena abhisambuddhā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272526" title="Go to previous page"&gt;&amp;lt;&amp;lt; 11.2 Dve dhammā&lt;/a&gt;&lt;a href="javascript:void(0)" onclick="upP()" id="upL" name="271679" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272528" title="Go to next page"&gt;11.4 Cattāro dhammā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
