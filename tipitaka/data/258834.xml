<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y7"&gt;34Y7 Anusayayamakapāḷi&lt;/a&gt; » &lt;a href="/tipitaka/34Y7/2"&gt;2 Mahāvāra&lt;/a&gt; » &lt;a href="/tipitaka/34Y7/2/2.5"&gt;2.5 Pahīnavāra&lt;/a&gt;&lt;/div&gt;&lt;div class="i"&gt;2.5.1 Anulomapuggala&lt;/div&gt;&lt;div class=h&gt;Mahāvāra&lt;/div&gt;&lt;div class=h&gt;Pahīnavāra&lt;/div&gt;&lt;div class=h&gt;Anulomapuggala&lt;/div&gt;&lt;div class="q" id="p_34Y7_1811"&gt; &lt;div class="divNumber"&gt;264.&lt;/div&gt; &lt;div class="p"&gt;&lt;span class="pN"&gt;1811&lt;/span&gt;»  Yassa kāmarāgānusayo pahīno tassa paṭighānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1812"&gt; &lt;div class="p"&gt;&lt;span class="pN"&gt;1812&lt;/span&gt;«  Yassa vā pana paṭighānusayo pahīno tassa kāmarāgānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1813"&gt; &lt;div class="p"&gt;&lt;span class="pN"&gt;1813&lt;/span&gt;»  Yassa kāmarāgānusayo pahīno tassa mānānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1814"&gt; &lt;div class="p"&gt;&lt;span class="pN"&gt;1814&lt;/span&gt;Anāgāmissa kāmarāgānusayo pahīno, no ca tassa mānānusayo pahīno. Arahato kāmarāgānusayo ca pahīno mānānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1815"&gt; &lt;div class="p"&gt;&lt;span class="pN"&gt;1815&lt;/span&gt;«  Yassa vā pana mānānusayo pahīno tassa kāmarāgānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1816"&gt; &lt;div class="p"&gt;&lt;span class="pN"&gt;1816&lt;/span&gt;»  Yassa kāmarāgānusayo pahīno tassa diṭṭhānusayo…pe…  vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1817"&gt; &lt;div class="p"&gt;&lt;span class="pN"&gt;1817&lt;/span&gt;«  Yassa vā pana vicikicchānusayo pahīno tassa kāmarāgānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1818"&gt; &lt;div class="p"&gt;&lt;span class="pN"&gt;1818&lt;/span&gt;Dvinnaṃ puggalānaṃ vicikicchānusayo pahīno, no ca tesaṃ kāmarāgānusayo pahīno. Dvinnaṃ puggalānaṃ vicikicchānusayo ca pahīno kāmarāgānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1819"&gt; &lt;div class="p"&gt;&lt;span class="pN"&gt;1819&lt;/span&gt;»  Yassa kāmarāgānusayo pahīno tassa bhavarāgānusayo…pe…  avijjānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1820"&gt; &lt;div class="p"&gt;&lt;span class="pN"&gt;1820&lt;/span&gt;Anāgāmissa kāmarāgānusayo pahīno, no ca tassa avijjānusayo pahīno. Arahato kāmarāgānusayo ca pahīno avijjānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1821"&gt; &lt;div class="p"&gt;&lt;span class="pN"&gt;1821&lt;/span&gt;«  Yassa vā pana avijjānusayo pahīno tassa kāmarāgānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1822"&gt; &lt;div class="divNumber"&gt;265.&lt;/div&gt; &lt;div class="p"&gt;&lt;span class="pN"&gt;1822&lt;/span&gt;»  Yassa paṭighānusayo pahīno tassa mānānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1823"&gt; &lt;div class="p"&gt;&lt;span class="pN"&gt;1823&lt;/span&gt;Anāgāmissa paṭighānusayo pahīno, no ca tassa mānānusayo pahīno. Arahato paṭighānusayo ca pahīno mānānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1824"&gt; &lt;div class="p"&gt;&lt;span class="pN"&gt;1824&lt;/span&gt;«  Yassa vā pana mānānusayo pahīno tassa paṭighānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1825"&gt; &lt;div class="p"&gt;&lt;span class="pN"&gt;1825&lt;/span&gt;»  Yassa paṭighānusayo pahīno tassa diṭṭhānusayo…pe…  vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1826"&gt; &lt;div class="p"&gt;&lt;span class="pN"&gt;1826&lt;/span&gt;«  Yassa vā pana vicikicchānusayo pahīno tassa paṭighānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1827"&gt; &lt;div class="p"&gt;&lt;span class="pN"&gt;1827&lt;/span&gt;Dvinnaṃ puggalānaṃ vicikicchānusayo pahīno, no ca tesaṃ paṭighānusayo pahīno. Dvinnaṃ puggalānaṃ vicikicchānusayo ca pahīno paṭighānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1828"&gt; &lt;div class="p"&gt;&lt;span class="pN"&gt;1828&lt;/span&gt;»  Yassa paṭighānusayo pahīno tassa bhavarāgānusayo…pe…  avijjānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1829"&gt; &lt;div class="p"&gt;&lt;span class="pN"&gt;1829&lt;/span&gt;Anāgāmissa paṭighānusayo pahīno, no ca tassa avijjānusayo pahīno. Arahato paṭighānusayo ca pahīno avijjānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1830"&gt; &lt;div class="p"&gt;&lt;span class="pN"&gt;1830&lt;/span&gt;«  Yassa vā pana avijjānusayo pahīno tassa paṭighānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1831"&gt; &lt;div class="divNumber"&gt;266.&lt;/div&gt; &lt;div class="p"&gt;&lt;span class="pN"&gt;1831&lt;/span&gt;»  Yassa mānānusayo pahīno tassa diṭṭhānusayo…pe…  vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1832"&gt; &lt;div class="p"&gt;&lt;span class="pN"&gt;1832&lt;/span&gt;«  Yassa vā pana vicikicchānusayo pahīno tassa mānānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1833"&gt; &lt;div class="p"&gt;&lt;span class="pN"&gt;1833&lt;/span&gt;Tiṇṇaṃ puggalānaṃ vicikicchānusayo pahīno, no ca tesaṃ mānānusayo pahīno. Arahato vicikicchānusayo ca pahīno mānānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1834"&gt; &lt;div class="p"&gt;&lt;span class="pN"&gt;1834&lt;/span&gt;»  Yassa mānānusayo pahīno tassa bhavarāgānusayo…pe…  avijjānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1835"&gt; &lt;div class="p"&gt;&lt;span class="pN"&gt;1835&lt;/span&gt;«  Yassa vā pana avijjānusayo pahīno tassa mānānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1836"&gt; &lt;div class="divNumber"&gt;267.&lt;/div&gt; &lt;div class="p"&gt;&lt;span class="pN"&gt;1836&lt;/span&gt;»  Yassa diṭṭhānusayo pahīno tassa vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1837"&gt; &lt;div class="p"&gt;&lt;span class="pN"&gt;1837&lt;/span&gt;«  Yassa vā pana vicikicchānusayo pahīno tassa diṭṭhānusayo pahīnoti? Āmantā…pe… . &lt;/div&gt;&lt;/div&gt;&lt;div class="q" id="p_34Y7_1838"&gt; &lt;div class="divNumber"&gt;268.&lt;/div&gt; &lt;div class="p"&gt;&lt;span class="pN"&gt;1838&lt;/span&gt;»  Yassa vicikicchānusayo pahīno tassa bhavarāgānusayo…pe…  avijjānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1839"&gt; &lt;div class="p"&gt;&lt;span class="pN"&gt;1839&lt;/span&gt;Tiṇṇaṃ puggalānaṃ vicikicchānusayo pahīno, no ca tesaṃ avijjānusayo pahīno. Arahato vicikicchānusayo ca pahīno avijjānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1840"&gt; &lt;div class="p"&gt;&lt;span class="pN"&gt;1840&lt;/span&gt;«  Yassa vā pana avijjānusayo pahīno tassa vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1841"&gt; &lt;div class="divNumber"&gt;269.&lt;/div&gt; &lt;div class="p"&gt;&lt;span class="pN"&gt;1841&lt;/span&gt;»  Yassa bhavarāgānusayo pahīno tassa avijjānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1842"&gt; &lt;div class="p"&gt;&lt;span class="pN"&gt;1842&lt;/span&gt;«  Yassa vā pana avijjānusayo pahīno tassa bhavarāgānusayo pahīnoti? Āmantā. (Ekamūlakaṃ.) &lt;/div&gt;&lt;/div&gt;&lt;div class="q" id="p_34Y7_1843"&gt; &lt;div class="divNumber"&gt;270.&lt;/div&gt; &lt;div class="p"&gt;&lt;span class="pN"&gt;1843&lt;/span&gt;»  Yassa kāmarāgānusayo ca paṭighānusayo ca pahīnā tassa mānānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1844"&gt; &lt;div class="p"&gt;&lt;span class="pN"&gt;1844&lt;/span&gt;Anāgāmissa kāmarāgānusayo ca paṭighānusayo ca pahīnā, no ca tassa mānānusayo pahīno. Arahato kāmarāgānusayo ca paṭighānusayo ca pahīnā mānānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1845"&gt; &lt;div class="p"&gt;&lt;span class="pN"&gt;1845&lt;/span&gt;«  Yassa vā pana mānānusayo pahīno tassa kāmarāgānusayo ca paṭighānusayo ca pahīnāti? Āmantā. &lt;/div&gt;&lt;/div&gt;&lt;div class="q" id="p_34Y7_1846"&gt; &lt;div class="p"&gt;&lt;span class="pN"&gt;1846&lt;/span&gt;»  Yassa kāmarāgānusayo ca paṭighānusayo ca pahīnā tassa diṭṭhānusayo…pe…  vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1847"&gt; &lt;div class="p"&gt;&lt;span class="pN"&gt;1847&lt;/span&gt;«  Yassa vā pana vicikicchānusayo pahīno tassa kāmarāgānusayo ca paṭighānusayo ca pahīnāti? &lt;/div&gt;&lt;/div&gt;&lt;div class="q" id="p_34Y7_1848"&gt; &lt;div class="p"&gt;&lt;span class="pN"&gt;1848&lt;/span&gt;Dvinnaṃ puggalānaṃ vicikicchānusayo pahīno, no ca tesaṃ kāmarāgānusayo ca paṭighānusayo ca pahīnā. Dvinnaṃ puggalānaṃ vicikicchānusayo ca pahīno kāmarāgānusayo ca paṭighānusayo ca pahīnā. &lt;/div&gt;&lt;/div&gt;&lt;div class="q" id="p_34Y7_1849"&gt; &lt;div class="p"&gt;&lt;span class="pN"&gt;1849&lt;/span&gt;»  Yassa kāmarāgānusayo ca paṭighānusayo ca pahīnā tassa bhavarāgānusayo…pe…  avijjānusayo pahīnoti? &lt;/div&gt;&lt;/div&gt;&lt;div class="q" id="p_34Y7_1850"&gt; &lt;div class="p"&gt;&lt;span class="pN"&gt;1850&lt;/span&gt;Anāgāmissa kāmarāgānusayo ca paṭighānusayo ca pahīnā, no ca tassa avijjānusayo pahīno. Arahato kāmarāgānusayo ca paṭighānusayo ca pahīnā avijjānusayo ca pahīno. &lt;/div&gt;&lt;/div&gt;&lt;div class="q" id="p_34Y7_1851"&gt; &lt;div class="p"&gt;&lt;span class="pN"&gt;1851&lt;/span&gt;«  Yassa vā pana avijjānusayo pahīno tassa kāmarāgānusayo ca paṭighānusayo ca pahīnāti? Āmantā. (Dukamūlakaṃ.) &lt;/div&gt;&lt;/div&gt;&lt;div class="q" id="p_34Y7_1852"&gt; &lt;div class="divNumber"&gt;271.&lt;/div&gt; &lt;div class="p"&gt;&lt;span class="pN"&gt;1852&lt;/span&gt;»  Yassa kāmarāgānusayo ca paṭighānusayo ca mānānusayo ca pahīnā tassa diṭṭhānusayo…pe…  vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1853"&gt; &lt;div class="p"&gt;&lt;span class="pN"&gt;1853&lt;/span&gt;«  Yassa vā pana vicikicchānusayo pahīno tassa kāmarāgānusayo ca paṭighānusayo ca mānānusayo ca pahīnāti? &lt;/div&gt;&lt;/div&gt;&lt;div class="q" id="p_34Y7_1854"&gt; &lt;div class="p"&gt;&lt;span class="pN"&gt;1854&lt;/span&gt;Dvinnaṃ puggalānaṃ vicikicchānusayo pahīno, no ca tesaṃ kāmarāgānusayo ca paṭighānusayo ca mānānusayo ca pahīnā. Anāgāmissa vicikicchānusayo ca kāmarāgānusayo ca paṭighānusayo ca pahīnā, no ca tassa mānānusayo pahīno. Arahato vicikicchānusayo ca pahīno kāmarāgānusayo ca paṭighānusayo ca mānānusayo ca pahīnā. &lt;/div&gt;&lt;/div&gt;&lt;div class="q" id="p_34Y7_1855"&gt; &lt;div class="p"&gt;&lt;span class="pN"&gt;1855&lt;/span&gt;»  Yassa kāmarāgānusayo ca paṭighānusayo ca mānānusayo ca pahīnā tassa bhavarāgānusayo…pe…  avijjānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1856"&gt; &lt;div class="p"&gt;&lt;span class="pN"&gt;1856&lt;/span&gt;«  Yassa vā pana avijjānusayo pahīno tassa kāmarāgānusayo ca paṭighānusayo ca mānānusayo ca pahīnāti? Āmantā. (Tikamūlakaṃ.) &lt;/div&gt;&lt;/div&gt;&lt;div class="q" id="p_34Y7_1857"&gt; &lt;div class="divNumber"&gt;272.&lt;/div&gt; &lt;div class="p"&gt;&lt;span class="pN"&gt;1857&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca pahīnā tassa vicikicchānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1858"&gt; &lt;div class="p"&gt;&lt;span class="pN"&gt;1858&lt;/span&gt;«  Yassa vā pana vicikicchānusayo pahīno tassa kāmarāgānusayo ca paṭighānusayo ca mānānusayo ca diṭṭhānusayo ca pahīnāti? &lt;/div&gt;&lt;/div&gt;&lt;div class="q" id="p_34Y7_1859"&gt; &lt;div class="p"&gt;&lt;span class="pN"&gt;1859&lt;/span&gt;Dvinnaṃ puggalānaṃ vicikicchānusayo ca diṭṭhānusayo ca pahīnā, no ca tesaṃ kāmarāgānusayo ca paṭighānusayo ca mānānusayo ca pahīnā. Anāgāmissa vicikicchānusayo ca kāmarāgānusayo ca paṭighānusayo ca diṭṭhānusayo ca pahīnā, no ca tassa mānānusayo pahīno. Arahato vicikicchānusayo ca pahīno kāmarāgānusayo ca paṭighānusayo ca mānānusayo ca diṭṭhānusayo ca pahīnā…pe… . (Catukkamūlakaṃ.) &lt;/div&gt;&lt;/div&gt;&lt;div class="q" id="p_34Y7_1860"&gt; &lt;div class="divNumber"&gt;273.&lt;/div&gt; &lt;div class="p"&gt;&lt;span class="pN"&gt;1860&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca pahīnā tassa bhavarāgānusayo…pe…  avijjānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1861"&gt; &lt;div class="p"&gt;&lt;span class="pN"&gt;1861&lt;/span&gt;«  Yassa vā pana avijjānusayo pahīno tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca pahīnāti? Āmantā. (Pañcakamūlakaṃ.) &lt;/div&gt;&lt;/div&gt;&lt;div class="q" id="p_34Y7_1862"&gt; &lt;div class="divNumber"&gt;274.&lt;/div&gt; &lt;div class="p"&gt;&lt;span class="pN"&gt;1862&lt;/span&gt;»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca pahīnā tassa avijjānusayo pahīnoti? Āmantā. &lt;/div&gt;&lt;/div&gt;&lt;div class="q" id="p_34Y7_1863"&gt; &lt;div class="p"&gt;&lt;span class="pN"&gt;1863&lt;/span&gt;«  Yassa vā pana avijjānusayo pahīno tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca pahīnāti? Āmantā. (Chakkamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258079" title="Go to previous page"&gt;&amp;lt;&amp;lt; 2.5 Pahīnavāra&lt;/a&gt;&lt;a href="javascript:void(0)" onclick="upP()" id="upL" name="258079" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258835" title="Go to next page"&gt;2.5.2 Anulomaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
