<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A2"&gt;15A2 Dukanipātapāḷi&lt;/a&gt; » &lt;a href="/tipitaka/15A2/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/15A2/1/1.5"&gt;1.5 Parisavagga&lt;/a&gt;&lt;/div&gt;&lt;div class="i"&gt;1.5.10 &lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Parisavagga&lt;/div&gt;&lt;div class=h&gt;&lt;/div&gt;&lt;div class="q" id="p_15A2_123"&gt; &lt;div class="divNumber"&gt;52.&lt;/div&gt; &lt;div class="p"&gt;&lt;span class="pN"&gt;123&lt;/span&gt;“Dvemā, bhikkhave, parisā. Katamā dve? Adhammavādinī ca parisā dhammavādinī ca parisā. Katamā ca, bhikkhave, adhammavādinī parisā? Idha, bhikkhave, yassaṃ parisāyaṃ bhikkhū adhikaraṇaṃ ādiyanti dhammikaṃ vā adhammikaṃ vā. Te taṃ adhikaraṇaṃ ādiyitvā na ceva aññamaññaṃ saññāpenti na ca saññattiṃ upagacchanti, na ca nijjhāpenti na ca nijjhattiṃ upagacchanti. Te asaññattibalā anijjhattibalā appaṭinissaggamantino tameva adhikaraṇaṃ thāmasā parāmāsā abhinivissa voharanti—  ‘idameva saccaṃ moghamaññan’ti. Ayaṃ vuccati, bhikkhave, adhammavādinī parisā. &lt;/div&gt;&lt;/div&gt;&lt;div class="q" id="p_15A2_124"&gt; &lt;div class="p"&gt;&lt;span class="pN"&gt;124&lt;/span&gt;Katamā ca, bhikkhave, dhammavādinī parisā? Idha, bhikkhave, yassaṃ parisāyaṃ bhikkhū adhikaraṇaṃ ādiyanti dhammikaṃ vā adhammikaṃ vā. Te taṃ adhikaraṇaṃ ādiyitvā aññamaññaṃ saññāpenti ceva saññattiñca upagacchanti, nijjhāpenti ceva nijjhattiñca upagacchanti. Te saññattibalā nijjhattibalā paṭinissaggamantino, na tameva adhikaraṇaṃ thāmasā parāmāsā abhinivissa voharanti—  ‘idameva saccaṃ moghamaññan’ti. Ayaṃ vuccati, bhikkhave, dhammavādinī parisā. Imā kho, bhikkhave, dve parisā. Etadaggaṃ, bhikkhave, imāsaṃ dvinnaṃ parisānaṃ yadidaṃ dhammavādinī parisā”ti. &lt;/div&gt;&lt;/div&gt;&lt;div class="CENTER" id="p_15A2_125"&gt;&lt;span class="pN"&gt;125&lt;/span&gt;Parisavaggo pañcamo.&lt;/div&gt;&lt;div class="SUMMARY" id="p_15A2_126"&gt;&lt;span class="pN"&gt;126&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_15A2_127"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;127&lt;/div&gt; &lt;div class="G"&gt;Uttānā vaggā aggavatī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ariyā kasaṭo ca pañcamo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Okkācitaāmisañceva,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Visamā adhammādhammiyena cāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_15A2_128"&gt;&lt;span class="pN"&gt;128&lt;/span&gt;Paṭhamo paṇṇāsako samatto.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275219" title="Go to previous page"&gt;&amp;lt;&amp;lt; 1.5.9 &lt;/a&gt;&lt;a href="javascript:void(0)" onclick="upP()" id="upL" name="273079" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271772" title="Go to next page"&gt;2 Dutiyapaṇṇāsaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
