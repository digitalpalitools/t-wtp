<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.5"&gt;1.5 Pañcamavagga&lt;/a&gt;&lt;/div&gt;&lt;div class="i"&gt;1.5.2 Asekhañāṇakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Pañcamavagga&lt;/div&gt;&lt;div class=h&gt;Asekhañāṇakathā&lt;/div&gt;&lt;div class="q" id="p_32Kv_1471"&gt; &lt;div class="divNumber"&gt;421.&lt;/div&gt; &lt;div class="p"&gt;&lt;span class="pN"&gt;1471&lt;/span&gt;๐ Sekhassa asekhaṃ ñāṇaṃ atthīti? Āmantā. Sekho asekhaṃ dhammaṃ jānāti passati, diṭṭhaṃ viditaṃ sacchikataṃ upasampajja viharati, kāyena phusitvā viharatīti? Na hevaṃ vattabbe…pe…  nanu sekho asekhaṃ dhammaṃ na jānāti na passati, adiṭṭhaṃ aviditaṃ asacchikataṃ na upasampajja viharati, na kāyena phusitvā viharatīti? Āmantā. Hañci sekho asekhaṃ dhammaṃ na jānāti na passati, adiṭṭhaṃ aviditaṃ asacchikataṃ na upasampajja viharati, na kāyena phusitvā viharati, no ca vata re vattabbe—  “sekhassa asekhaṃ ñāṇaṃ atthī”ti. &lt;/div&gt;&lt;/div&gt;&lt;div class="q" id="p_32Kv_1472"&gt; &lt;div class="p"&gt;&lt;span class="pN"&gt;1472&lt;/span&gt;๐ Asekhassa asekhaṃ ñāṇaṃ atthi, asekho asekhaṃ dhammaṃ jānāti passati, diṭṭhaṃ viditaṃ sacchikataṃ upasampajja viharati, kāyena phusitvā viharatīti? Āmantā. Sekhassa asekhaṃ ñāṇaṃ atthi, sekho asekhaṃ dhammaṃ jānāti passati, diṭṭhaṃ viditaṃ sacchikataṃ upasampajja viharati, kāyena phusitvā viharatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1473"&gt; &lt;div class="divNumber"&gt;422.&lt;/div&gt; &lt;div class="p"&gt;&lt;span class="pN"&gt;1473&lt;/span&gt;๐ Sekhassa asekhaṃ ñāṇaṃ atthi, sekho asekhaṃ dhammaṃ na jānāti na passati, adiṭṭhaṃ aviditaṃ asacchikataṃ na upasampajja viharati, na kāyena phusitvā viharatīti? Āmantā. Asekhassa asekhaṃ ñāṇaṃ atthi, asekho asekhaṃ dhammaṃ na jānāti na passati, adiṭṭhaṃ aviditaṃ asacchikataṃ na upasampajja viharati, na kāyena phusitvā viharatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1474"&gt; &lt;div class="p"&gt;&lt;span class="pN"&gt;1474&lt;/span&gt;๐ Sekhassa asekhaṃ ñāṇaṃ atthīti? Āmantā. Gotrabhuno puggalassa sotāpattimagge ñāṇaṃ atthīti? Na hevaṃ vattabbe…pe…  sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti? Na hevaṃ vattabbe…pe…  sakadāgāmiphala…  anāgāmiphala…  arahattasacchikiriyāya paṭipannassa puggalassa arahatte ñāṇaṃ atthīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1475"&gt; &lt;div class="divNumber"&gt;423.&lt;/div&gt; &lt;div class="p"&gt;&lt;span class="pN"&gt;1475&lt;/span&gt;× Na vattabbaṃ—  “sekhassa asekhaṃ ñāṇaṃ atthī”ti? Āmantā. Nanu āyasmā ānando sekho—  “bhagavā uḷāro”ti jānāti, “sāriputto thero, mahāmoggallāno thero uḷāro”ti jānātīti? Āmantā. Hañci āyasmā ānando sekho—  “bhagavā uḷāro”ti jānāti, “sāriputto thero, mahāmoggallāno thero uḷāro”ti jānāti, tena vata re vattabbe—  “sekhassa asekhaṃ ñāṇaṃ atthī”ti. &lt;/div&gt;&lt;/div&gt;&lt;div class="CENTER" id="p_32Kv_1476"&gt;&lt;span class="pN"&gt;1476&lt;/span&gt;Asekhañāṇakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270173" title="Go to previous page"&gt;&amp;lt;&amp;lt; 1.5.1 Vimuttikathā&lt;/a&gt;&lt;a href="javascript:void(0)" onclick="upP()" id="upL" name="267999" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270175" title="Go to next page"&gt;1.5.3 Viparītakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
