<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S1"&gt;12S1 Sagāthāvaggasaṃyuttapāḷi&lt;/a&gt; » &lt;a href="/tipitaka/12S1/5"&gt;5 Bhikkhunīsaṃyutta&lt;/a&gt; » &lt;a href="/tipitaka/12S1/5/5.1"&gt;5.1 Bhikkhunīvagga&lt;/a&gt;&lt;/div&gt;&lt;div class="i"&gt;5.1.8 Sīsupacālāsutta&lt;/div&gt;&lt;div class=h&gt;Bhikkhunīsaṃyutta&lt;/div&gt;&lt;div class=h&gt;Bhikkhunīvagga&lt;/div&gt;&lt;div class=h&gt;Sīsupacālāsutta&lt;/div&gt;&lt;div class="q" id="p_12S1_984"&gt; &lt;div class="divNumber"&gt;169.&lt;/div&gt; &lt;div class="p"&gt;&lt;span class="pN"&gt;984&lt;/span&gt;Sāvatthinidānaṃ. Atha kho sīsupacālā bhikkhunī pubbaṇhasamayaṃ nivāsetvā…pe…  aññatarasmiṃ rukkhamūle divāvihāraṃ nisīdi. Atha kho māro pāpimā yena sīsupacālā bhikkhunī tenupasaṅkami; upasaṅkamitvā sīsupacālaṃ bhikkhuniṃ etadavoca—  “kassa nu tvaṃ, bhikkhuni, pāsaṇḍaṃ rocesī”ti? “Na khvāhaṃ, āvuso, kassaci pāsaṇḍaṃ rocemī”ti. &lt;/div&gt;&lt;/div&gt;&lt;div class="q" id="p_12S1_985"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;985&lt;/div&gt; &lt;div class="G"&gt;“Kaṃ nu uddissa muṇḍāsi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Samaṇī viya dissasi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na ca rocesi pāsaṇḍaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kimiva carasi momūhā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_986"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;986&lt;/div&gt; &lt;div class="G"&gt;“Ito bahiddhā pāsaṇḍā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;diṭṭhīsu pasīdanti te;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Na tesaṃ dhammaṃ rocemi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;te dhammassa akovidā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_987"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;987&lt;/div&gt; &lt;div class="G"&gt;Atthi sakyakule jāto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;buddho appaṭipuggalo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbābhibhū māranudo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sabbatthamaparājito.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_988"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;988&lt;/div&gt; &lt;div class="G"&gt;Sabbattha mutto asito,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sabbaṃ passati cakkhumā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbakammakkhayaṃ patto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;vimutto upadhisaṅkhaye;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;So mayhaṃ bhagavā satthā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tassa rocemi sāsanan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_12S1_989"&gt; &lt;div class="p"&gt;&lt;span class="pN"&gt;989&lt;/span&gt;Atha kho māro pāpimā “jānāti maṃ sīsupacālā bhikkhunī”ti dukkhī dummano tatthevantaradhāyīti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273782" title="Go to previous page"&gt;&amp;lt;&amp;lt; 5.1.7 Upacālāsutta&lt;/a&gt;&lt;a href="javascript:void(0)" onclick="upP()" id="upL" name="272704" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273784" title="Go to next page"&gt;5.1.9 Selāsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
