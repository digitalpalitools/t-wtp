<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.2"&gt;3.2 Dvādasamavagga&lt;/a&gt;&lt;/div&gt;&lt;div class="i"&gt;3.2.5 Sattakkhattuparamakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Dvādasamavagga&lt;/div&gt;&lt;div class=h&gt;Sattakkhattuparamakathā&lt;/div&gt;&lt;div class="q" id="p_32Kv_2110"&gt; &lt;div class="divNumber"&gt;641.&lt;/div&gt; &lt;div class="p"&gt;&lt;span class="pN"&gt;2110&lt;/span&gt;๐ Sattakkhattuparamo puggalo sattakkhattuparamatāniyatoti? Āmantā. Mātā jīvitā voropitā…  pitā jīvitā voropito…  arahā jīvitā voropito…  duṭṭhena cittena tathāgatassa lohitaṃ uppāditaṃ…  saṃgho bhinnoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2111"&gt; &lt;div class="p"&gt;&lt;span class="pN"&gt;2111&lt;/span&gt;๐ Sattakkhattuparamo puggalo sattakkhattuparamatāniyatoti? Āmantā. Abhabbo antarā dhammaṃ abhisametunti? Na hevaṃ vattabbe…pe… . Abhabbo antarā dhammaṃ abhisametunti? Āmantā. Mātā jīvitā voropitā…  pitā jīvitā voropito…  arahā jīvitā voropito…  duṭṭhena cittena tathāgatassa lohitaṃ uppāditaṃ…  saṃgho bhinnoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2112"&gt; &lt;div class="divNumber"&gt;642.&lt;/div&gt; &lt;div class="p"&gt;&lt;span class="pN"&gt;2112&lt;/span&gt;๐ Sattakkhattuparamo puggalo sattakkhattuparamatāniyatoti? Āmantā. Atthi so niyamo yena niyamena sattakkhattuparamo puggalo sattakkhattuparamatāniyatoti? Na hevaṃ vattabbe…pe…  atthi te satipaṭṭhānā…pe…  sammappadhānā…  iddhipādā…  indriyā…  balā…  bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2113"&gt; &lt;div class="divNumber"&gt;643.&lt;/div&gt; &lt;div class="p"&gt;&lt;span class="pN"&gt;2113&lt;/span&gt;๐ Natthi so niyamo yena niyamena sattakkhattuparamo puggalo sattakkhattuparamatāniyatoti? Āmantā. Hañci natthi so niyamo yena niyamena sattakkhattuparamo puggalo sattakkhattuparamatāniyato, no ca vata re vattabbe—  “sattakkhattuparamo puggalo sattakkhattuparamatāniyato”ti. &lt;/div&gt;&lt;/div&gt;&lt;div class="q" id="p_32Kv_2114"&gt; &lt;div class="p"&gt;&lt;span class="pN"&gt;2114&lt;/span&gt;๐ Natthi te satipaṭṭhānā…pe…  bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Āmantā. Hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato, no ca vata re vattabbe—  “sattakkhattuparamo puggalo sattakkhattuparamatāniyato”ti. &lt;/div&gt;&lt;/div&gt;&lt;div class="q" id="p_32Kv_2115"&gt; &lt;div class="divNumber"&gt;644.&lt;/div&gt; &lt;div class="p"&gt;&lt;span class="pN"&gt;2115&lt;/span&gt;๐ Sattakkhattuparamo puggalo sattakkhattuparamatāniyatoti? Āmantā. Sakadāgāminiyamenāti? Na hevaṃ vattabbe…pe…  anāgāminiyamenāti? Na hevaṃ vattabbe…pe…  arahattaniyamenāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2116"&gt; &lt;div class="p"&gt;&lt;span class="pN"&gt;2116&lt;/span&gt;๐ Katamena niyamenāti? Sotāpattiniyamenāti. Sattakkhattuparamo puggalo sattakkhattuparamatāniyatoti? Āmantā. Ye keci sotāpattiniyāmaṃ okkamanti, sabbe te sattakkhattuparamatāniyatāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2117"&gt; &lt;div class="divNumber"&gt;645.&lt;/div&gt; &lt;div class="p"&gt;&lt;span class="pN"&gt;2117&lt;/span&gt;× Na vattabbaṃ—  “sattakkhattuparamo puggalo sattakkhattuparamatāniyato”ti? Āmantā. Nanu so sattakkhattuparamoti? Āmantā. Hañci so sattakkhattuparamo, tena vata re vattabbe—  “sattakkhattuparamo puggalo sattakkhattuparamatāniyato”ti. &lt;/div&gt;&lt;/div&gt;&lt;div class="CENTER" id="p_32Kv_2118"&gt;&lt;span class="pN"&gt;2118&lt;/span&gt;Sattakkhattuparamakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270247" title="Go to previous page"&gt;&amp;lt;&amp;lt; 3.2.4 Saḷāyatanakathā&lt;/a&gt;&lt;a href="javascript:void(0)" onclick="upP()" id="upL" name="268006" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270249" title="Go to next page"&gt;3.2.6 Kolaṃkolakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
