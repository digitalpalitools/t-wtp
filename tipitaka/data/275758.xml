<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/5"&gt;5 Pañcamapaṇṇāsaka&lt;/a&gt; » &lt;a href="/tipitaka/15A4/5/5.4"&gt;5.4 Kammavagga&lt;/a&gt;&lt;/div&gt;&lt;div class="i"&gt;5.4.5 Dutiyasikkhāpadasutta&lt;/div&gt;&lt;div class=h&gt;Pañcamapaṇṇāsaka&lt;/div&gt;&lt;div class=h&gt;Kammavagga&lt;/div&gt;&lt;div class=h&gt;Dutiyasikkhāpadasutta&lt;/div&gt;&lt;div class="q" id="p_15A4_1446"&gt; &lt;div class="divNumber"&gt;236.&lt;/div&gt; &lt;div class="p"&gt;&lt;span class="pN"&gt;1446&lt;/span&gt;“Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. &lt;/div&gt;&lt;/div&gt;&lt;div class="q" id="p_15A4_1447"&gt; &lt;div class="p"&gt;&lt;span class="pN"&gt;1447&lt;/span&gt;Katamañca, bhikkhave, kammaṃ kaṇhaṃ kaṇhavipākaṃ? Idha, bhikkhave, ekaccena mātā jīvitā voropitā hoti, pitā jīvitā voropito hoti, arahaṃ jīvitā voropito hoti, tathāgatassa duṭṭhena cittena lohitaṃ uppāditaṃ hoti, saṃgho bhinno hoti. Idaṃ vuccati, bhikkhave, kammaṃ kaṇhaṃ kaṇhavipākaṃ. &lt;/div&gt;&lt;/div&gt;&lt;div class="q" id="p_15A4_1448"&gt; &lt;div class="p"&gt;&lt;span class="pN"&gt;1448&lt;/span&gt;Katamañca, bhikkhave, kammaṃ sukkaṃ sukkavipākaṃ? Idha, bhikkhave, ekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti. Idaṃ vuccati, bhikkhave, kammaṃ sukkaṃ sukkavipākaṃ. &lt;/div&gt;&lt;/div&gt;&lt;div class="q" id="p_15A4_1449"&gt; &lt;div class="p"&gt;&lt;span class="pN"&gt;1449&lt;/span&gt;Katamañca, bhikkhave, kammaṃ kaṇhasukkaṃ kaṇhasukkavipākaṃ? Idha, bhikkhave, ekacco sabyābajjhampi abyābajjhampi kāyasaṅkhāraṃ abhisaṅkharoti…pe…  idaṃ vuccati, bhikkhave, kammaṃ kaṇhasukkaṃ kaṇhasukkavipākaṃ. &lt;/div&gt;&lt;/div&gt;&lt;div class="q" id="p_15A4_1450"&gt; &lt;div class="p"&gt;&lt;span class="pN"&gt;1450&lt;/span&gt;Katamañca, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? Tatra, bhikkhave, yamidaṃ kammaṃ kaṇhaṃ kaṇhavipākaṃ…pe…  idaṃ vuccati, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī”ti. &lt;/div&gt;&lt;/div&gt;&lt;div class="CENTER" id="p_15A4_1451"&gt;&lt;span class="pN"&gt;1451&lt;/span&gt;Pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275757" title="Go to previous page"&gt;&amp;lt;&amp;lt; 5.4.4 Paṭhamasikkhāpadasutta&lt;/a&gt;&lt;a href="javascript:void(0)" onclick="upP()" id="upL" name="273135" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275759" title="Go to next page"&gt;5.4.6 Ariyamaggasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
