<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/7"&gt;7 Sāriputtasaṃyutta&lt;/a&gt; » &lt;a href="/tipitaka/13S3/7/7.1"&gt;7.1 Sāriputtavagga&lt;/a&gt;&lt;/div&gt;&lt;div class="i"&gt;7.1.2 Avitakkasutta&lt;/div&gt;&lt;div class=h&gt;Sāriputtasaṃyutta&lt;/div&gt;&lt;div class=h&gt;Sāriputtavagga&lt;/div&gt;&lt;div class=h&gt;Avitakkasutta&lt;/div&gt;&lt;div class="q" id="p_13S3_1121"&gt; &lt;div class="divNumber"&gt;333.&lt;/div&gt; &lt;div class="p"&gt;&lt;span class="pN"&gt;1121&lt;/span&gt;Sāvatthinidānaṃ. Addasā kho āyasmā ānando…pe…  āyasmantaṃ sāriputtaṃ etadavoca—  “vippasannāni kho te, āvuso sāriputta, indriyāni; parisuddho mukhavaṇṇo pariyodāto. Katamenāyasmā sāriputto ajja vihārena vihāsī”ti? &lt;/div&gt;&lt;/div&gt;&lt;div class="q" id="p_13S3_1122"&gt; &lt;div class="p"&gt;&lt;span class="pN"&gt;1122&lt;/span&gt;“Idhāhaṃ, āvuso, vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharāmi. Tassa mayhaṃ, āvuso, na evaṃ hoti—  ‘ahaṃ dutiyaṃ jhānaṃ samāpajjāmī’ti vā ‘ahaṃ dutiyaṃ jhānaṃ samāpanno’ti vā ‘ahaṃ dutiyā jhānā vuṭṭhito’ti vā”ti. Tathā hi panāyasmato sāriputtassa dīgharattaṃ ahaṅkāramamaṅkāramānānusayā susamūhatā. Tasmā āyasmato sāriputtassa na evaṃ hoti—  “‘ahaṃ dutiyaṃ jhānaṃ samāpajjāmī’ti vā ‘ahaṃ dutiyaṃ jhānaṃ samāpanno’ti vā ‘ahaṃ dutiyā jhānā vuṭṭhito’ti vā”ti. &lt;/div&gt;&lt;/div&gt;&lt;div class="CENTER" id="p_13S3_1123"&gt;&lt;span class="pN"&gt;1123&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274239" title="Go to previous page"&gt;&amp;lt;&amp;lt; 7.1.1 Vivekajasutta&lt;/a&gt;&lt;a href="javascript:void(0)" onclick="upP()" id="upL" name="272756" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274241" title="Go to next page"&gt;7.1.3 Pītisutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
