<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.9 Todeyyamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Todeyyamāṇavapucchāniddesa&lt;/div&gt;&lt;div class="q" id="p_25Cn_696"&gt; &lt;div class="divNumber"&gt;57.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;696&lt;/div&gt; &lt;div class="G"&gt;&lt;span class="bold"&gt;Yasmiṃ kāmā na vasanti, &lt;span class="gathaQuote"&gt;(iccāyasmā todeyyo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṇhā yassa na vijjati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kathaṃkathā ca yo tiṇṇo,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vimokkho tassa kīdiso.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_697"&gt; &lt;div class="p"&gt;&lt;span class="pN"&gt;697&lt;/span&gt;&lt;span class="bold"&gt;Yasmiṃ kāmā na vasantī&lt;/span&gt;ti yasmiṃ kāmā na vasanti na saṃvasanti na āvasanti na parivasantīti—  yasmiṃ kāmā na vasanti. &lt;span class="bold"&gt;Iccāyasmā todeyyo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  padānupubbatāpetaṃ—  iccāti. &lt;span class="bold"&gt;Āyasmā&lt;/span&gt;ti piyavacanaṃ…pe… . &lt;span class="bold"&gt;Todeyyo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā todeyyo. &lt;/div&gt;&lt;/div&gt;&lt;div class="q" id="p_25Cn_698"&gt; &lt;div class="p"&gt;&lt;span class="pN"&gt;698&lt;/span&gt;&lt;span class="bold"&gt;Taṇhā yassa na vijjatī&lt;/span&gt;ti taṇhā yassa natthi na atthi na saṃvijjati nupalabbhati ñāṇagginā daḍḍhāti—  taṇhā yassa na vijjati. &lt;/div&gt;&lt;/div&gt;&lt;div class="q" id="p_25Cn_699"&gt; &lt;div class="p"&gt;&lt;span class="pN"&gt;699&lt;/span&gt;&lt;span class="bold"&gt;Kathaṃkathā ca yo tiṇṇo&lt;/span&gt;ti kathaṃkathā ca yo tiṇṇo uttiṇṇo nitthiṇṇo atikkanto samatikkanto vītivattoti—  kathaṃkathā ca yo tiṇṇo. &lt;/div&gt;&lt;/div&gt;&lt;div class="q" id="p_25Cn_700"&gt; &lt;div class="p"&gt;&lt;span class="pN"&gt;700&lt;/span&gt;&lt;span class="bold"&gt;Vimokkho tassa kīdiso&lt;/span&gt;ti vimokkho tassa kīdiso kiṃsaṇṭhito kiṃpakāro kiṃpaṭibhāgo icchitabboti vimokkhaṃ pucchatīti—  vimokkho tassa kīdiso. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_701"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;701&lt;/div&gt; &lt;div class="G"&gt;“Yasmiṃ kāmā na vasanti, &lt;span class="gathaQuote"&gt;(iccāyasmā todeyyo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhā yassa na vijjati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kathaṃkathā ca yo tiṇṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vimokkho tassa kīdiso”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_702"&gt; &lt;div class="divNumber"&gt;58.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;702&lt;/div&gt; &lt;div class="G"&gt;&lt;span class="bold"&gt;Yasmiṃ kāmā na vasanti, &lt;span class="gathaQuote"&gt;(todeyyāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṇhā yassa na vijjati;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kathaṃkathā ca yo tiṇṇo,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vimokkho tassa nāparo.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_703"&gt; &lt;div class="p"&gt;&lt;span class="pN"&gt;703&lt;/span&gt;&lt;span class="bold"&gt;Yasmiṃ kāmā na vasantī&lt;/span&gt;ti. &lt;span class="bold"&gt;Yasmin&lt;/span&gt;ti yasmiṃ puggale arahante khīṇāsave. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Yasmiṃ kāmā na vasantī&lt;/span&gt;ti yasmiṃ kāmā na vasanti na saṃvasanti na āvasanti na parivasantīti—  yasmiṃ kāmā na vasanti. &lt;/div&gt;&lt;/div&gt;&lt;div class="q" id="p_25Cn_704"&gt; &lt;div class="p"&gt;&lt;span class="pN"&gt;704&lt;/span&gt;&lt;span class="bold"&gt;Todeyyāti bhagavā&lt;/span&gt;ti. &lt;span class="bold"&gt;Todeyyā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  todeyyāti bhagavā. &lt;/div&gt;&lt;/div&gt;&lt;div class="q" id="p_25Cn_705"&gt; &lt;div class="p"&gt;&lt;span class="pN"&gt;705&lt;/span&gt;&lt;span class="bold"&gt;Taṇhā yassa na vijjatī&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. &lt;span class="bold"&gt;Yassā&lt;/span&gt;ti arahato khīṇāsavassa. &lt;span class="bold"&gt;Taṇhā yassa na vijjatī&lt;/span&gt;ti taṇhā yassa natthi na atthi na saṃvijjati nupalabbhati, pahīnā samucchinnā vūpasantā paṭippassaddhā abhabbuppattikā ñāṇagginā daḍḍhāti—  taṇhā yassa na vijjati. &lt;/div&gt;&lt;/div&gt;&lt;div class="q" id="p_25Cn_706"&gt; &lt;div class="p"&gt;&lt;span class="pN"&gt;706&lt;/span&gt;&lt;span class="bold"&gt;Kathaṃkathā ca yo tiṇṇo&lt;/span&gt;ti kathaṃkathā vuccati vicikicchā. Dukkhe kaṅkhā…pe…  chambhitattaṃ cittassa manovilekho. &lt;span class="bold"&gt;Yo&lt;/span&gt;ti yo so arahaṃ khīṇāsavo. &lt;span class="bold"&gt;Kathaṃkathā ca yo tiṇṇo&lt;/span&gt;ti kathaṃkathā ca yo tiṇṇo uttiṇṇo nitthiṇṇo atikkanto samatikkanto vītivattoti—  kathaṃkathā ca yo tiṇṇo. &lt;/div&gt;&lt;/div&gt;&lt;div class="q" id="p_25Cn_707"&gt; &lt;div class="p"&gt;&lt;span class="pN"&gt;707&lt;/span&gt;&lt;span class="bold"&gt;Vimokkho tassa nāparo&lt;/span&gt;ti natthi tassa aparo vimokkho. Yena vimokkhena vimucceyya vimutto so. Kataṃ tassa vimokkhena karaṇīyanti—  vimokkho tassa nāparo. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_708"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;708&lt;/div&gt; &lt;div class="G"&gt;“Yasmiṃ kāmā na vasanti, &lt;span class="gathaQuote"&gt;(todeyyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhā yassa na vijjati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kathaṃkathā ca yo tiṇṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vimokkho tassa nāparo”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_709"&gt; &lt;div class="divNumber"&gt;59.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;709&lt;/div&gt; &lt;div class="G"&gt;&lt;span class="bold"&gt;Nirāsaso so uda āsasāno,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Paññāṇavā so uda paññakappī;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Muniṃ ahaṃ sakka yathā vijaññaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṃ me viyācikkha samantacakkhu.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_710"&gt; &lt;div class="p"&gt;&lt;span class="pN"&gt;710&lt;/span&gt;&lt;span class="bold"&gt;Nirāsaso so uda āsasāno&lt;/span&gt;ti nittaṇho so, udāhu sataṇho rūpe āsīsati, sadde…pe…  gandhe…  rase…  phoṭṭhabbe…  kulaṃ…  gaṇaṃ…  āvāsaṃ…  lābhaṃ…  yasaṃ…  pasaṃsaṃ…  sukhaṃ…  cīvaraṃ…  piṇḍapātaṃ…  senāsanaṃ…  gilānapaccayabhesajjaparikkhāraṃ…  kāmadhātuṃ…  rūpadhātuṃ…  arūpadhātuṃ…  kāmabhavaṃ…  rūpabhavaṃ…  arūpabhavaṃ…  saññābhavaṃ…  asaññābhavaṃ…  nevasaññānāsaññābhavaṃ…  ekavokārabhavaṃ…  catuvokārabhavaṃ…  pañcavokārabhavaṃ…  atītaṃ…  anāgataṃ…  paccuppannaṃ…  diṭṭhasutamutaviññātabbe dhamme āsīsati sādiyati pattheti piheti abhijappatīti—  nirāsaso so uda āsasāno. &lt;/div&gt;&lt;/div&gt;&lt;div class="q" id="p_25Cn_711"&gt; &lt;div class="p"&gt;&lt;span class="pN"&gt;711&lt;/span&gt;&lt;span class="bold"&gt;Paññāṇavā so uda paññakappī&lt;/span&gt;ti. &lt;span class="bold"&gt;Paññāṇavā so&lt;/span&gt;ti paṇḍito paññavā buddhimā ñāṇī vibhāvī medhāvī. &lt;span class="bold"&gt;Uda paññakappī&lt;/span&gt;ti udāhu aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṃ vā diṭṭhikappaṃ vā kappeti janeti sañjaneti nibbatteti abhinibbattetīti—  paññāṇavā so uda paññakappī. &lt;/div&gt;&lt;/div&gt;&lt;div class="q" id="p_25Cn_712"&gt; &lt;div class="p"&gt;&lt;span class="pN"&gt;712&lt;/span&gt;&lt;span class="bold"&gt;Muniṃ ahaṃ sakka yathā vijaññan&lt;/span&gt;ti. &lt;span class="bold"&gt;Sakkā&lt;/span&gt;ti sakko bhagavā. Sakyakulā pabbajitotipi sakko. Atha vā aḍḍho mahaddhano dhanavātipi sakko. Tassimāni dhanāni, seyyathidaṃ—  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ nibbānadhananti. Tehi anekavidhehi dhanaratanehi aḍḍho mahaddhano dhanavātipi sakko. Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṃsotipi sakko. &lt;span class="bold"&gt;Muniṃ ahaṃ sakka yathā vijaññan&lt;/span&gt;ti sakka yathāhaṃ muniṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyanti—  muniṃ ahaṃ sakka yathā vijaññaṃ. &lt;/div&gt;&lt;/div&gt;&lt;div class="q" id="p_25Cn_713"&gt; &lt;div class="p"&gt;&lt;span class="pN"&gt;713&lt;/span&gt;&lt;span class="bold"&gt;Taṃ me viyācikkha samantacakkhū&lt;/span&gt;ti. &lt;span class="bold"&gt;Tan&lt;/span&gt;ti yaṃ pucchāmi yaṃ yācāmi yaṃ ajjhesāmi yaṃ pasādemi. &lt;span class="bold"&gt;Viyācikkhā&lt;/span&gt;ti ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi. &lt;span class="bold"&gt;Samantacakkhū&lt;/span&gt;ti samantacakkhu vuccati sabbaññutañāṇaṃ…pe…  tathāgato tena samantacakkhūti—  taṃ me viyācikkha samantacakkhu. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_714"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;714&lt;/div&gt; &lt;div class="G"&gt;“Nirāsaso so uda āsasāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paññāṇavā so uda paññakappī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Muniṃ ahaṃ sakka yathā vijaññaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ me viyācikkha samantacakkhū”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_715"&gt; &lt;div class="divNumber"&gt;60.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;715&lt;/div&gt; &lt;div class="G"&gt;&lt;span class="bold"&gt;Nirāsaso so na ca āsasāno,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Paññāṇavā so na ca paññakappī;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evampi todeyya muniṃ vijāna,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Akiñcanaṃ kāmabhave asattaṃ.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_716"&gt; &lt;div class="p"&gt;&lt;span class="pN"&gt;716&lt;/span&gt;&lt;span class="bold"&gt;Nirāsaso so na ca āsasāno&lt;/span&gt;ti nittaṇho so. Na so sataṇho rūpe nāsīsati. Sadde…pe…  gandhe…  diṭṭhasutamutaviññātabbe dhamme nāsīsati na icchati na sādiyati na pattheti na piheti nābhijappatīti—  nirāsaso so na ca āsasāno. &lt;/div&gt;&lt;/div&gt;&lt;div class="q" id="p_25Cn_717"&gt; &lt;div class="p"&gt;&lt;span class="pN"&gt;717&lt;/span&gt;&lt;span class="bold"&gt;Paññāṇavā so na ca paññakappī&lt;/span&gt;ti. &lt;span class="bold"&gt;Paññāṇavā&lt;/span&gt;ti paṇḍito paññavā buddhimā ñāṇī vibhāvī medhāvī. &lt;span class="bold"&gt;Na ca paññakappī&lt;/span&gt;ti aṭṭhasamāpattiñāṇena vā pañcābhiññāñāṇena vā micchāñāṇena vā taṇhākappaṃ vā na kappeti diṭṭhikappaṃ vā na kappeti na janeti na sañjaneti na nibbatteti nābhinibbattetīti—  paññāṇavā so na ca paññakappī. &lt;/div&gt;&lt;/div&gt;&lt;div class="q" id="p_25Cn_718"&gt; &lt;div class="p"&gt;&lt;span class="pN"&gt;718&lt;/span&gt;&lt;span class="bold"&gt;Evampi todeyya muniṃ vijānā&lt;/span&gt;ti. &lt;span class="bold"&gt;Munī&lt;/span&gt;ti monaṃ vuccati ñāṇaṃ…pe…  saṅgajālamaticca so muni. &lt;span class="bold"&gt;Evampi todeyya muniṃ vijānā&lt;/span&gt;ti todeyya, evaṃ muniṃ jāna paṭijāna paṭivijāna paṭivijjhāti—  evampi todeyya muniṃ vijāna. &lt;/div&gt;&lt;/div&gt;&lt;div class="q" id="p_25Cn_719"&gt; &lt;div class="p"&gt;&lt;span class="pN"&gt;719&lt;/span&gt;&lt;span class="bold"&gt;Akiñcanaṃ kāmabhave asattan&lt;/span&gt;ti. &lt;span class="bold"&gt;Akiñcanan&lt;/span&gt;ti rāgakiñcanaṃ dosakiñcanaṃ mohakiñcanaṃ mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ. Yassetāni kiñcanāni pahīnāni samucchinnāni vūpasantāni paṭippassaddhāni abhabbuppattikāni ñāṇagginā daḍḍhāni, so vuccati akiñcano. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Bhavā&lt;/span&gt;ti dve bhavā—  kammabhavo ca paṭisandhiko ca punabbhavo…pe…  ayaṃ paṭisandhiko punabbhavo. &lt;/div&gt;&lt;/div&gt;&lt;div class="q" id="p_25Cn_720"&gt; &lt;div class="p"&gt;&lt;span class="pN"&gt;720&lt;/span&gt;&lt;span class="bold"&gt;Akiñcanaṃ kāmabhave asattan&lt;/span&gt;ti akiñcanaṃ puggalaṃ kāme ca bhave ca asattaṃ alaggaṃ alaggitaṃ apalibuddhaṃ nikkhantaṃ nissaṭaṃ vippamuttaṃ visaññuttaṃ vimariyādikatena cetasā viharantanti—  akiñcanaṃ kāmabhave asattaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_721"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;721&lt;/div&gt; &lt;div class="G"&gt;“Nirāsaso so na ca āsasāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paññāṇavā so na ca paññakappī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evampi todeyya muniṃ vijāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Akiñcanaṃ kāmabhave asattan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_722"&gt; &lt;div class="p"&gt;&lt;span class="pN"&gt;722&lt;/span&gt;Saha gāthāpariyosānā…pe…  satthā me bhante bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_723"&gt;&lt;span class="pN"&gt;723&lt;/span&gt;Todeyyamāṇavapucchāniddeso navamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269464" title="Go to previous page"&gt;&amp;lt;&amp;lt; 2.1.8 Hemakamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269466" title="Go to next page"&gt;2.1.10 Kappamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
