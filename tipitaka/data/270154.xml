<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.3"&gt;1.3 Tatiyavagga&lt;/a&gt;&lt;/div&gt;&lt;div class="i"&gt;1.3.4 Vimuccamānakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Tatiyavagga&lt;/div&gt;&lt;div class=h&gt;Vimuccamānakathā&lt;/div&gt;&lt;div class="q" id="p_32Kv_1155"&gt; &lt;div class="divNumber"&gt;366.&lt;/div&gt; &lt;div class="p"&gt;&lt;span class="pN"&gt;1155&lt;/span&gt;๐ Vimuttaṃ vimuccamānanti? Āmantā. Ekadesaṃ vimuttaṃ, ekadesaṃ avimuttanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1156"&gt; &lt;div class="p"&gt;&lt;span class="pN"&gt;1156&lt;/span&gt;๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ sotāpanno, ekadesaṃ na sotāpanno, ekadesaṃ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ sattakkhattuparamo kolaṃkolo ekabījī buddhe aveccappasādena samannāgato dhamme…pe…  saṃghe…pe…  ariyakantehi sīlehi samannāgato, ekadesaṃ ariyakantehi sīlehi na samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1157"&gt; &lt;div class="p"&gt;&lt;span class="pN"&gt;1157&lt;/span&gt;๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ sakadāgāmī, ekadesaṃ na sakadāgāmī, ekadesaṃ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1158"&gt; &lt;div class="p"&gt;&lt;span class="pN"&gt;1158&lt;/span&gt;๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ anāgāmī, ekadesaṃ na anāgāmī, ekadesaṃ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsotoakaniṭṭhagāmī, ekadesaṃ na uddhaṃsotoakaniṭṭhagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1159"&gt; &lt;div class="p"&gt;&lt;span class="pN"&gt;1159&lt;/span&gt;๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ arahā ekadesaṃ na arahā, ekadesaṃ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṃ na kāyena phusitvā viharati, ekadesaṃ vītarāgo vītadoso vītamoho…pe…  ekadesaṃ sacchikātabbaṃ sacchikataṃ, ekadesaṃ sacchikātabbaṃ na sacchikatanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1160"&gt; &lt;div class="p"&gt;&lt;span class="pN"&gt;1160&lt;/span&gt;๐ Vimuttaṃ vimuccamānanti? Āmantā. Uppādakkhaṇe vimuttaṃ, bhaṅgakkhaṇe vimuccamānanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1161"&gt; &lt;div class="divNumber"&gt;367.&lt;/div&gt; &lt;div class="p"&gt;&lt;span class="pN"&gt;1161&lt;/span&gt;× Na vattabbaṃ—  “vimuttaṃ vimuccamānan”ti? Āmantā. Nanu vuttaṃ bhagavatā—  “tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccatī”ti. Attheva suttantoti? Āmantā. Tena hi vattabbaṃ—  “vimuttaṃ vimuccamānan”ti. &lt;/div&gt;&lt;/div&gt;&lt;div class="q" id="p_32Kv_1162"&gt; &lt;div class="p"&gt;&lt;span class="pN"&gt;1162&lt;/span&gt;๐ Vimuttaṃ vimuccamānanti? Āmantā. Nanu vuttaṃ bhagavatā—  “so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetī”ti. Attheva suttantoti? Āmantā. Tena hi na vattabbaṃ—  “vimuttaṃ vimuccamānan”ti. &lt;/div&gt;&lt;/div&gt;&lt;div class="q" id="p_32Kv_1163"&gt; &lt;div class="p"&gt;&lt;span class="pN"&gt;1163&lt;/span&gt;๐ Atthi cittaṃ vimuccamānanti? Āmantā. Atthi cittaṃ rajjamānaṃ dussamānaṃ muyhamānaṃ kilissamānanti? Na hevaṃ vattabbe…pe…  nanu rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañcāti? Āmantā. Hañci rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañca, no ca vata re vattabbe—  “atthi cittaṃ vimuccamānan”ti. &lt;/div&gt;&lt;/div&gt;&lt;div class="CENTER" id="p_32Kv_1164"&gt;&lt;span class="pN"&gt;1164&lt;/span&gt;Vimuccamānakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270153" title="Go to previous page"&gt;&amp;lt;&amp;lt; 1.3.3 Vimuttikathā&lt;/a&gt;&lt;a href="javascript:void(0)" onclick="upP()" id="upL" name="267997" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270155" title="Go to next page"&gt;1.3.5 Aṭṭhamakakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
