<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/7"&gt;7 Kathinakkhandhaka&lt;/a&gt;&lt;/div&gt;&lt;div class="i"&gt;7.2 Ādāyasattaka&lt;/div&gt;&lt;div class=h&gt;Kathinakkhandhaka&lt;/div&gt;&lt;div class=h&gt;Ādāyasattaka&lt;/div&gt;&lt;div class="q" id="p_3V_1397"&gt; &lt;div class="divNumber"&gt;311.&lt;/div&gt; &lt;div class="p"&gt;&lt;span class="pN"&gt;1397&lt;/span&gt;Bhikkhu atthatakathino katacīvaraṃ ādāya pakkamati—  “na paccessan”ti. Tassa bhikkhuno pakkamanantiko kathinuddhāro. (1) &lt;/div&gt;&lt;/div&gt;&lt;div class="q" id="p_3V_1398"&gt; &lt;div class="p"&gt;&lt;span class="pN"&gt;1398&lt;/span&gt;Bhikkhu atthatakathino cīvaraṃ ādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (2) &lt;/div&gt;&lt;/div&gt;&lt;div class="q" id="p_3V_1399"&gt; &lt;div class="p"&gt;&lt;span class="pN"&gt;1399&lt;/span&gt;Bhikkhu atthatakathino cīvaraṃ ādāya pakkamati. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (3) &lt;/div&gt;&lt;/div&gt;&lt;div class="q" id="p_3V_1400"&gt; &lt;div class="p"&gt;&lt;span class="pN"&gt;1400&lt;/span&gt;Bhikkhu atthatakathino cīvaraṃ ādāya pakkamati. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (4) &lt;/div&gt;&lt;/div&gt;&lt;div class="q" id="p_3V_1401"&gt; &lt;div class="p"&gt;&lt;span class="pN"&gt;1401&lt;/span&gt;Bhikkhu atthatakathino cīvaraṃ ādāya pakkamati—  “paccessan”ti. So bahisīmagato taṃ cīvaraṃ kāreti. So katacīvaro suṇāti “ubbhataṃ kira tasmiṃ āvāse kathinan”ti. Tassa bhikkhuno savanantiko kathinuddhāro. (5) &lt;/div&gt;&lt;/div&gt;&lt;div class="q" id="p_3V_1402"&gt; &lt;div class="p"&gt;&lt;span class="pN"&gt;1402&lt;/span&gt;Bhikkhu atthatakathino cīvaraṃ ādāya pakkamati—  “paccessan”ti. So bahisīmagato taṃ cīvaraṃ kāreti. So katacīvaro—  “paccessaṃ paccessan”ti—  bahiddhā kathinuddhāraṃ vītināmeti. Tassa bhikkhuno sīmātikkantiko kathinuddhāro. (6) &lt;/div&gt;&lt;/div&gt;&lt;div class="q" id="p_3V_1403"&gt; &lt;div class="p"&gt;&lt;span class="pN"&gt;1403&lt;/span&gt;Bhikkhu atthatakathino cīvaraṃ ādāya pakkamati—  “paccessan”ti. So bahisīmagato taṃ cīvaraṃ kāreti. So katacīvaro—  “paccessaṃ paccessan”ti—  sambhuṇāti kathinuddhāraṃ. Tassa bhikkhuno saha bhikkhūhi kathinuddhāro. (7) &lt;/div&gt;&lt;/div&gt;&lt;div class="CENTER" id="p_3V_1404"&gt;&lt;span class="pN"&gt;1404&lt;/span&gt;Ādāyasattakaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271992" title="Go to previous page"&gt;&amp;lt;&amp;lt; 7.1 Kathinānujānana&lt;/a&gt;&lt;a href="javascript:void(0)" onclick="upP()" id="upL" name="271609" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271994" title="Go to next page"&gt;7.3 Samādāyasattaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
