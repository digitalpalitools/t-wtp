<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.1"&gt;1.1 Ñāṇakathā&lt;/a&gt;&lt;/div&gt;&lt;div class="i"&gt;1.1.12 Phalañāṇaniddesa&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Ñāṇakathā&lt;/div&gt;&lt;div class=h&gt;Phalañāṇaniddesa&lt;/div&gt;&lt;div class="q" id="p_26Ps_449"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;449&lt;/span&gt;Kathaṃ payogappaṭippassaddhipaññā phale ñāṇaṃ? Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammādiṭṭhi. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_450"&gt; &lt;div class="p"&gt;&lt;span class="pN"&gt;450&lt;/span&gt;Abhiniropanaṭṭhena sammāsaṅkappo micchāsaṅkappā vuṭṭhāti tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsaṅkappo. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_451"&gt; &lt;div class="p"&gt;&lt;span class="pN"&gt;451&lt;/span&gt;Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāvācā. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_452"&gt; &lt;div class="p"&gt;&lt;span class="pN"&gt;452&lt;/span&gt;Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammākammanto. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_453"&gt; &lt;div class="p"&gt;&lt;span class="pN"&gt;453&lt;/span&gt;Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāājīvo. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_454"&gt; &lt;div class="p"&gt;&lt;span class="pN"&gt;454&lt;/span&gt;Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāvāyāmo. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_455"&gt; &lt;div class="p"&gt;&lt;span class="pN"&gt;455&lt;/span&gt;Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsati. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_456"&gt; &lt;div class="p"&gt;&lt;span class="pN"&gt;456&lt;/span&gt;Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsamādhi. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_457"&gt; &lt;div class="p"&gt;&lt;span class="pN"&gt;457&lt;/span&gt;Sakadāgāmimaggakkhaṇe dassanaṭṭhena sammādiṭṭhi…pe…  avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsamādhi. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_458"&gt; &lt;div class="p"&gt;&lt;span class="pN"&gt;458&lt;/span&gt;Anāgāmimaggakkhaṇe dassanaṭṭhena sammādiṭṭhi…pe…  avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsamādhi. Maggassetaṃ phalaṃ. &lt;/div&gt;&lt;/div&gt;&lt;div class="q" id="p_26Ps_459"&gt; &lt;div class="p"&gt;&lt;span class="pN"&gt;459&lt;/span&gt;Arahattamaggakkhaṇe dassanaṭṭhena sammādiṭṭhi…pe…  avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Taṃpayogappaṭippassaddhattā uppajjati sammāsamādhi. Maggassetaṃ phalaṃ. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “payogappaṭippassaddhipaññā phale ñāṇaṃ”. &lt;/div&gt;&lt;/div&gt;&lt;div class="CENTER" id="p_26Ps_460"&gt;&lt;span class="pN"&gt;460&lt;/span&gt;Phalañāṇaniddeso dvādasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269483" title="Go to previous page"&gt;&amp;lt;&amp;lt; 1.1.11 Maggañāṇaniddesa&lt;/a&gt;&lt;a href="javascript:void(0)" onclick="upP()" id="upL" name="267827" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269485" title="Go to next page"&gt;1.1.13 Vimuttiñāṇaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
