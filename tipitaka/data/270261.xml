<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.3"&gt;3.3 Terasamavagga&lt;/a&gt;&lt;/div&gt;&lt;div class="i"&gt;3.3.8 Asātarāgakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Terasamavagga&lt;/div&gt;&lt;div class=h&gt;Asātarāgakathā&lt;/div&gt;&lt;div class="q" id="p_32Kv_2180"&gt; &lt;div class="divNumber"&gt;674.&lt;/div&gt; &lt;div class="p"&gt;&lt;span class="pN"&gt;2180&lt;/span&gt;๐ Atthi asātarāgoti? Āmantā. Dukkhābhinandino sattā, atthi keci dukkhaṃ patthenti pihenti esanti gavesanti pariyesanti, dukkhaṃ ajjhosāya tiṭṭhantīti? Na hevaṃ vattabbe…pe…  nanu sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhantīti? Āmantā. Hañci sukhābhinandino sattā, atthi keci sukhaṃ patthenti pihenti esanti gavesanti pariyesanti, sukhaṃ ajjhosāya tiṭṭhanti, no ca vata re vattabbe—  “atthi asātarāgo”ti. &lt;/div&gt;&lt;/div&gt;&lt;div class="q" id="p_32Kv_2181"&gt; &lt;div class="p"&gt;&lt;span class="pN"&gt;2181&lt;/span&gt;๐ Atthi asātarāgoti? Āmantā. Dukkhāya vedanāya rāgānusayo anuseti, sukhāya vedanāya paṭighānusayo anusetīti? Na hevaṃ vattabbe…pe…  nanu sukhāya vedanāya rāgānusayo anuseti, dukkhāya vedanāya paṭighānusayo anusetīti? Āmantā. Hañci sukhāya vedanāya rāgānusayo anuseti, dukkhāya vedanāya paṭighānusayo anuseti, no ca vata re vattabbe—  “atthi asātarāgo”ti. &lt;/div&gt;&lt;/div&gt;&lt;div class="q" id="p_32Kv_2182"&gt; &lt;div class="divNumber"&gt;675.&lt;/div&gt; &lt;div class="p"&gt;&lt;span class="pN"&gt;2182&lt;/span&gt;× Na vattabbaṃ—  “atthi asātarāgo”ti? Āmantā. Nanu vuttaṃ bhagavatā—  “so evaṃ anurodhavirodhaṃ samāpanno yaṃ kiñci vedanaṃ vedayati sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhatī”ti. Attheva suttantoti? Āmantā. Tena hi atthi asātarāgoti. &lt;/div&gt;&lt;/div&gt;&lt;div class="CENTER" id="p_32Kv_2183"&gt;&lt;span class="pN"&gt;2183&lt;/span&gt;Asātarāgakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270260" title="Go to previous page"&gt;&amp;lt;&amp;lt; 3.3.7 Samāpannoassādetikathā&lt;/a&gt;&lt;a href="javascript:void(0)" onclick="upP()" id="upL" name="268007" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270262" title="Go to next page"&gt;3.3.9 Dhammataṇhāabyākatātikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
