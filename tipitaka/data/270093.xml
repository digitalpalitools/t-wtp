<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.4"&gt;18.4 Dhammadassanavāra&lt;/a&gt;&lt;/div&gt;&lt;div class="i"&gt;18.4.4 Arūpadhātu&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Dhammadassanavāra&lt;/div&gt;&lt;div class=h&gt;Arūpadhātu&lt;/div&gt;&lt;div class="q" id="p_30Vbh_3127"&gt; &lt;div class="divNumber"&gt;1018.&lt;/div&gt; &lt;div class="p"&gt;&lt;span class="pN"&gt;3127&lt;/span&gt;Arūpadhātuyā upapattikkhaṇe kati khandhā pātubhavanti…pe…  kati cittāni pātubhavanti? &lt;/div&gt;&lt;/div&gt;&lt;div class="q" id="p_30Vbh_3128"&gt; &lt;div class="p"&gt;&lt;span class="pN"&gt;3128&lt;/span&gt;Arūpadhātuyā upapattikkhaṇe cattāro khandhā pātubhavanti, dve āyatanāni pātubhavanti, dve dhātuyo pātubhavanti, ekaṃ saccaṃ pātubhavati, aṭṭhindriyāni pātubhavanti, tayo hetū pātubhavanti, tayo āhārā pātubhavanti, eko phasso pātubhavati, ekā vedanā…pe…  ekā saññā…pe…  ekā cetanā…pe…  ekaṃ cittaṃ pātubhavati. &lt;/div&gt;&lt;/div&gt;&lt;div class="q" id="p_30Vbh_3129"&gt; &lt;div class="divNumber"&gt;1019.&lt;/div&gt; &lt;div class="p"&gt;&lt;span class="pN"&gt;3129&lt;/span&gt;Arūpadhātuyā upapattikkhaṇe katame cattāro khandhā pātubhavanti? Vedanākkhandho, saññākkhandho, saṅkhārakkhandho, viññāṇakkhandho—  arūpadhātuyā upapattikkhaṇe ime cattāro khandhā pātubhavanti. (1) &lt;/div&gt;&lt;/div&gt;&lt;div class="q" id="p_30Vbh_3130"&gt; &lt;div class="p"&gt;&lt;span class="pN"&gt;3130&lt;/span&gt;Arūpadhātuyā upapattikkhaṇe katamāni dve āyatanāni pātubhavanti? Manāyatanaṃ, dhammāyatanaṃ—  arūpadhātuyā upapattikkhaṇe imāni dve āyatanāni pātubhavanti. (2) &lt;/div&gt;&lt;/div&gt;&lt;div class="q" id="p_30Vbh_3131"&gt; &lt;div class="p"&gt;&lt;span class="pN"&gt;3131&lt;/span&gt;Arūpadhātuyā upapattikkhaṇe katamā dve dhātuyo pātubhavanti? Manoviññāṇadhātu, dhammadhātu—  arūpadhātuyā upapattikkhaṇe imā dve dhātuyo pātubhavanti. (3) &lt;/div&gt;&lt;/div&gt;&lt;div class="q" id="p_30Vbh_3132"&gt; &lt;div class="p"&gt;&lt;span class="pN"&gt;3132&lt;/span&gt;Arūpadhātuyā upapattikkhaṇe katamaṃ ekaṃ saccaṃ pātubhavati? Dukkhasaccaṃ—  arūpadhātuyā upapattikkhaṇe idaṃ ekaṃ saccaṃ pātubhavati. (4) &lt;/div&gt;&lt;/div&gt;&lt;div class="q" id="p_30Vbh_3133"&gt; &lt;div class="p"&gt;&lt;span class="pN"&gt;3133&lt;/span&gt;Arūpadhātuyā upapattikkhaṇe katamāni aṭṭhindriyāni pātubhavanti? Manindriyaṃ, jīvitindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ—  arūpadhātuyā upapattikkhaṇe imāni aṭṭhindriyāni pātubhavanti. (5) &lt;/div&gt;&lt;/div&gt;&lt;div class="q" id="p_30Vbh_3134"&gt; &lt;div class="p"&gt;&lt;span class="pN"&gt;3134&lt;/span&gt;Arūpadhātuyā upapattikkhaṇe katame tayo hetū pātubhavanti? Alobho vipākahetu, adoso vipākahetu, amoho vipākahetu—  arūpadhātuyā upapattikkhaṇe ime tayo hetū pātubhavanti. (6) &lt;/div&gt;&lt;/div&gt;&lt;div class="q" id="p_30Vbh_3135"&gt; &lt;div class="p"&gt;&lt;span class="pN"&gt;3135&lt;/span&gt;Arūpadhātuyā upapattikkhaṇe katame tayo āhārā pātubhavanti? Phassāhāro, manosañcetanāhāro, viññāṇāhāro—  arūpadhātuyā upapattikkhaṇe ime tayo āhārā pātubhavanti. (7) &lt;/div&gt;&lt;/div&gt;&lt;div class="q" id="p_30Vbh_3136"&gt; &lt;div class="p"&gt;&lt;span class="pN"&gt;3136&lt;/span&gt;Arūpadhātuyā upapattikkhaṇe katamo eko phasso pātubhavati? Manoviññāṇadhātusamphasso—  arūpadhātuyā upapattikkhaṇe ayaṃ eko phasso pātubhavati. (8) &lt;/div&gt;&lt;/div&gt;&lt;div class="q" id="p_30Vbh_3137"&gt; &lt;div class="p"&gt;&lt;span class="pN"&gt;3137&lt;/span&gt;Arūpadhātuyā upapattikkhaṇe katamā ekā vedanā…pe…  ekā saññā…pe…  ekā cetanā…pe…  ekaṃ cittaṃ pātubhavati? Manoviññāṇadhātu—  arūpadhātuyā upapattikkhaṇe idaṃ ekaṃ cittaṃ pātubhavati. (9--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270092" title="Go to previous page"&gt;&amp;lt;&amp;lt; 18.4.3 Asaññasatta&lt;/a&gt;&lt;a href="javascript:void(0)" onclick="upP()" id="upL" name="267947" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267948" title="Go to next page"&gt;18.5 Bhūmantaradassanavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
