<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/9M"&gt;9M Mūlapaṇṇāsapāḷi&lt;/a&gt; » &lt;a href="/tipitaka/9M/1"&gt;1 Mūlapariyāyavagga&lt;/a&gt; » &lt;a href="/tipitaka/9M/1/1.8"&gt;1.8 Sallekhasutta&lt;/a&gt;&lt;/div&gt;&lt;div class="i"&gt;1.8.1 Sallekhapariyāya&lt;/div&gt;&lt;div class=h&gt;Mūlapariyāyavagga&lt;/div&gt;&lt;div class=h&gt;Sallekhasutta&lt;/div&gt;&lt;div class=h&gt;Sallekhapariyāya&lt;/div&gt;&lt;div class="q" id="p_9M_202"&gt; &lt;div class="divNumber"&gt;83.&lt;/div&gt; &lt;div class="p"&gt;&lt;span class="pN"&gt;202&lt;/span&gt;Idha kho pana vo, cunda, sallekho karaṇīyo. &lt;/div&gt;&lt;/div&gt;&lt;div class="q" id="p_9M_203"&gt; &lt;div class="p"&gt;&lt;span class="pN"&gt;203&lt;/span&gt;‘Pare vihiṃsakā bhavissanti, mayamettha avihiṃsakā bhavissāmā’ti sallekho karaṇīyo. (1) &lt;/div&gt;&lt;/div&gt;&lt;div class="q" id="p_9M_204"&gt; &lt;div class="p"&gt;&lt;span class="pN"&gt;204&lt;/span&gt;‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. (2) &lt;/div&gt;&lt;/div&gt;&lt;div class="q" id="p_9M_205"&gt; &lt;div class="p"&gt;&lt;span class="pN"&gt;205&lt;/span&gt;‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. (3) &lt;/div&gt;&lt;/div&gt;&lt;div class="q" id="p_9M_206"&gt; &lt;div class="p"&gt;&lt;span class="pN"&gt;206&lt;/span&gt;‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. (4) &lt;/div&gt;&lt;/div&gt;&lt;div class="q" id="p_9M_207"&gt; &lt;div class="p"&gt;&lt;span class="pN"&gt;207&lt;/span&gt;‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. (5) &lt;/div&gt;&lt;/div&gt;&lt;div class="q" id="p_9M_208"&gt; &lt;div class="p"&gt;&lt;span class="pN"&gt;208&lt;/span&gt;‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. (6) &lt;/div&gt;&lt;/div&gt;&lt;div class="q" id="p_9M_209"&gt; &lt;div class="p"&gt;&lt;span class="pN"&gt;209&lt;/span&gt;‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. (7) &lt;/div&gt;&lt;/div&gt;&lt;div class="q" id="p_9M_210"&gt; &lt;div class="p"&gt;&lt;span class="pN"&gt;210&lt;/span&gt;‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. (8) &lt;/div&gt;&lt;/div&gt;&lt;div class="q" id="p_9M_211"&gt; &lt;div class="p"&gt;&lt;span class="pN"&gt;211&lt;/span&gt;‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. (9) &lt;/div&gt;&lt;/div&gt;&lt;div class="q" id="p_9M_212"&gt; &lt;div class="p"&gt;&lt;span class="pN"&gt;212&lt;/span&gt;‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. (10) &lt;/div&gt;&lt;/div&gt;&lt;div class="q" id="p_9M_213"&gt; &lt;div class="p"&gt;&lt;span class="pN"&gt;213&lt;/span&gt;‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. (11) &lt;/div&gt;&lt;/div&gt;&lt;div class="q" id="p_9M_214"&gt; &lt;div class="p"&gt;&lt;span class="pN"&gt;214&lt;/span&gt;‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. (12) &lt;/div&gt;&lt;/div&gt;&lt;div class="q" id="p_9M_215"&gt; &lt;div class="p"&gt;&lt;span class="pN"&gt;215&lt;/span&gt;‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. (13) &lt;/div&gt;&lt;/div&gt;&lt;div class="q" id="p_9M_216"&gt; &lt;div class="p"&gt;&lt;span class="pN"&gt;216&lt;/span&gt;‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. (14) &lt;/div&gt;&lt;/div&gt;&lt;div class="q" id="p_9M_217"&gt; &lt;div class="p"&gt;&lt;span class="pN"&gt;217&lt;/span&gt;‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. (15) &lt;/div&gt;&lt;/div&gt;&lt;div class="q" id="p_9M_218"&gt; &lt;div class="p"&gt;&lt;span class="pN"&gt;218&lt;/span&gt;‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. (16) &lt;/div&gt;&lt;/div&gt;&lt;div class="q" id="p_9M_219"&gt; &lt;div class="p"&gt;&lt;span class="pN"&gt;219&lt;/span&gt;‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. (17) &lt;/div&gt;&lt;/div&gt;&lt;div class="q" id="p_9M_220"&gt; &lt;div class="p"&gt;&lt;span class="pN"&gt;220&lt;/span&gt;‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. (18) &lt;/div&gt;&lt;/div&gt;&lt;div class="q" id="p_9M_221"&gt; &lt;div class="p"&gt;&lt;span class="pN"&gt;221&lt;/span&gt;‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. (19) &lt;/div&gt;&lt;/div&gt;&lt;div class="q" id="p_9M_222"&gt; &lt;div class="p"&gt;&lt;span class="pN"&gt;222&lt;/span&gt;‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. (20) &lt;/div&gt;&lt;/div&gt;&lt;div class="q" id="p_9M_223"&gt; &lt;div class="p"&gt;&lt;span class="pN"&gt;223&lt;/span&gt;‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. (21) &lt;/div&gt;&lt;/div&gt;&lt;div class="q" id="p_9M_224"&gt; &lt;div class="p"&gt;&lt;span class="pN"&gt;224&lt;/span&gt;‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. (22) &lt;/div&gt;&lt;/div&gt;&lt;div class="q" id="p_9M_225"&gt; &lt;div class="p"&gt;&lt;span class="pN"&gt;225&lt;/span&gt;‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. (23) &lt;/div&gt;&lt;/div&gt;&lt;div class="q" id="p_9M_226"&gt; &lt;div class="p"&gt;&lt;span class="pN"&gt;226&lt;/span&gt;‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. (24) &lt;/div&gt;&lt;/div&gt;&lt;div class="q" id="p_9M_227"&gt; &lt;div class="p"&gt;&lt;span class="pN"&gt;227&lt;/span&gt;‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. (25) &lt;/div&gt;&lt;/div&gt;&lt;div class="q" id="p_9M_228"&gt; &lt;div class="p"&gt;&lt;span class="pN"&gt;228&lt;/span&gt;‘Pare makkhī bhavissanti, mayamettha amakkhī bhavissāmā’ti sallekho karaṇīyo. (26) &lt;/div&gt;&lt;/div&gt;&lt;div class="q" id="p_9M_229"&gt; &lt;div class="p"&gt;&lt;span class="pN"&gt;229&lt;/span&gt;‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. (27) &lt;/div&gt;&lt;/div&gt;&lt;div class="q" id="p_9M_230"&gt; &lt;div class="p"&gt;&lt;span class="pN"&gt;230&lt;/span&gt;‘Pare issukī bhavissanti, mayamettha anissukī bhavissāmā’ti sallekho karaṇīyo. (28) &lt;/div&gt;&lt;/div&gt;&lt;div class="q" id="p_9M_231"&gt; &lt;div class="p"&gt;&lt;span class="pN"&gt;231&lt;/span&gt;‘Pare maccharī bhavissanti, mayamettha amaccharī bhavissāmā’ti sallekho karaṇīyo. (29) &lt;/div&gt;&lt;/div&gt;&lt;div class="q" id="p_9M_232"&gt; &lt;div class="p"&gt;&lt;span class="pN"&gt;232&lt;/span&gt;‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. (30) &lt;/div&gt;&lt;/div&gt;&lt;div class="q" id="p_9M_233"&gt; &lt;div class="p"&gt;&lt;span class="pN"&gt;233&lt;/span&gt;‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. (31) &lt;/div&gt;&lt;/div&gt;&lt;div class="q" id="p_9M_234"&gt; &lt;div class="p"&gt;&lt;span class="pN"&gt;234&lt;/span&gt;‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. (32) &lt;/div&gt;&lt;/div&gt;&lt;div class="q" id="p_9M_235"&gt; &lt;div class="p"&gt;&lt;span class="pN"&gt;235&lt;/span&gt;‘Pare atimānī bhavissanti, mayamettha anatimānī bhavissāmā’ti sallekho karaṇīyo. (33) &lt;/div&gt;&lt;/div&gt;&lt;div class="q" id="p_9M_236"&gt; &lt;div class="p"&gt;&lt;span class="pN"&gt;236&lt;/span&gt;‘Pare dubbacā bhavissanti, mayamettha suvacā bhavissāmā’ti sallekho karaṇīyo. (34) &lt;/div&gt;&lt;/div&gt;&lt;div class="q" id="p_9M_237"&gt; &lt;div class="p"&gt;&lt;span class="pN"&gt;237&lt;/span&gt;‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. (35) &lt;/div&gt;&lt;/div&gt;&lt;div class="q" id="p_9M_238"&gt; &lt;div class="p"&gt;&lt;span class="pN"&gt;238&lt;/span&gt;‘Pare pamattā bhavissanti, mayamettha appamattā bhavissāmā’ti sallekho karaṇīyo. (36) &lt;/div&gt;&lt;/div&gt;&lt;div class="q" id="p_9M_239"&gt; &lt;div class="p"&gt;&lt;span class="pN"&gt;239&lt;/span&gt;‘Pare assaddhā bhavissanti, mayamettha saddhā bhavissāmā’ti sallekho karaṇīyo. (37) &lt;/div&gt;&lt;/div&gt;&lt;div class="q" id="p_9M_240"&gt; &lt;div class="p"&gt;&lt;span class="pN"&gt;240&lt;/span&gt;‘Pare ahirikā bhavissanti, mayamettha hirimanā bhavissāmā’ti sallekho karaṇīyo. (38) &lt;/div&gt;&lt;/div&gt;&lt;div class="q" id="p_9M_241"&gt; &lt;div class="p"&gt;&lt;span class="pN"&gt;241&lt;/span&gt;‘Pare anottāpī bhavissanti, mayamettha ottāpī bhavissāmā’ti sallekho karaṇīyo. (39) &lt;/div&gt;&lt;/div&gt;&lt;div class="q" id="p_9M_242"&gt; &lt;div class="p"&gt;&lt;span class="pN"&gt;242&lt;/span&gt;‘Pare appassutā bhavissanti, mayamettha bahussutā bhavissāmā’ti sallekho karaṇīyo. (40) &lt;/div&gt;&lt;/div&gt;&lt;div class="q" id="p_9M_243"&gt; &lt;div class="p"&gt;&lt;span class="pN"&gt;243&lt;/span&gt;‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. (41) &lt;/div&gt;&lt;/div&gt;&lt;div class="q" id="p_9M_244"&gt; &lt;div class="p"&gt;&lt;span class="pN"&gt;244&lt;/span&gt;‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. (42) &lt;/div&gt;&lt;/div&gt;&lt;div class="q" id="p_9M_245"&gt; &lt;div class="p"&gt;&lt;span class="pN"&gt;245&lt;/span&gt;‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. (43) &lt;/div&gt;&lt;/div&gt;&lt;div class="q" id="p_9M_246"&gt; &lt;div class="p"&gt;&lt;span class="pN"&gt;246&lt;/span&gt;‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. (44) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272542" title="Go to previous page"&gt;&amp;lt;&amp;lt; 1.8 Sallekhasutta&lt;/a&gt;&lt;a href="javascript:void(0)" onclick="upP()" id="upL" name="272542" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273605" title="Go to next page"&gt;1.8.2 Cittupapādapariyāya &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
