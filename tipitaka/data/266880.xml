<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18Ud"&gt;18Ud Udānapāḷi&lt;/a&gt; » &lt;a href="/tipitaka/18Ud/8"&gt;8 Pāṭaligāmiyavagga&lt;/a&gt;&lt;/div&gt;&lt;div class="i"&gt;8.9 Paṭhamadabbasutta&lt;/div&gt;&lt;div class=h&gt;Pāṭaligāmiyavagga&lt;/div&gt;&lt;div class=h&gt;Paṭhamadabbasutta&lt;/div&gt;&lt;div class="q" id="p_18Ud_747"&gt; &lt;div class="divNumber"&gt;79.&lt;/div&gt; &lt;div class="p"&gt;&lt;span class="pN"&gt;747&lt;/span&gt;Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Atha kho āyasmā dabbo mallaputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā dabbo mallaputto bhagavantaṃ etadavoca—  “parinibbānakālo me dāni, sugatā”ti. “Yassadāni tvaṃ, dabba, kālaṃ maññasī”ti. &lt;/div&gt;&lt;/div&gt;&lt;div class="q" id="p_18Ud_748"&gt; &lt;div class="p"&gt;&lt;span class="pN"&gt;748&lt;/span&gt;Atha kho āyasmā dabbo mallaputto uṭṭhāyāsanā bhagavantaṃ abhivādetvā padakkhiṇaṃ katvā vehāsaṃ abbhuggantvā ākāse antalikkhe pallaṅkena nisīditvā tejodhātuṃ samāpajjitvā vuṭṭhahitvā parinibbāyi. &lt;/div&gt;&lt;/div&gt;&lt;div class="q" id="p_18Ud_749"&gt; &lt;div class="p"&gt;&lt;span class="pN"&gt;749&lt;/span&gt;Atha kho āyasmato dabbassa mallaputtassa vehāsaṃ abbhuggantvā ākāse antalikkhe pallaṅkena nisīditvā tejodhātuṃ samāpajjitvā vuṭṭhahitvā parinibbutassa sarīrassa jhāyamānassa ḍayhamānassa neva chārikā paññāyittha na masi. Seyyathāpi nāma sappissa vā telassa vā jhāyamānassa ḍayhamānassa neva chārikā paññāyati na masi; evamevaṃ āyasmato dabbassa mallaputtassa vehāsaṃ abbhuggantvā ākāse antalikkhe pallaṅkena nisīditvā tejodhātuṃ samāpajjitvā vuṭṭhahitvā parinibbutassa sarīrassa jhāyamānassa ḍayhamānassa neva chārikā paññāyittha na masīti. &lt;/div&gt;&lt;/div&gt;&lt;div class="q" id="p_18Ud_750"&gt; &lt;div class="p"&gt;&lt;span class="pN"&gt;750&lt;/span&gt;Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  &lt;/div&gt;&lt;/div&gt;&lt;div class="q" id="p_18Ud_751"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;751&lt;/div&gt; &lt;div class="G"&gt;“Abhedi kāyo nirodhi saññā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vedanā sītibhaviṃsu sabbā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vūpasamiṃsu saṅkhārā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Viññāṇaṃ atthamāgamā”ti. (93)&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_18Ud_752"&gt;&lt;span class="pN"&gt;752&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266879" title="Go to previous page"&gt;&amp;lt;&amp;lt; 8.8 Visākhāsutta&lt;/a&gt;&lt;a href="javascript:void(0)" onclick="upP()" id="upL" name="266222" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266881" title="Go to next page"&gt;8.10 Dutiyadabbasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
