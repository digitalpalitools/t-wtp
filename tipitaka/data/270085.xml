<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.2"&gt;18.2 Uppattānuppattivāra&lt;/a&gt;&lt;/div&gt;&lt;div class="i"&gt;18.2.4 Apariyāpanna&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Uppattānuppattivāra&lt;/div&gt;&lt;div class=h&gt;Apariyāpanna&lt;/div&gt;&lt;div class="q" id="p_30Vbh_3029"&gt; &lt;div class="divNumber"&gt;997.&lt;/div&gt; &lt;div class="p"&gt;&lt;span class="pN"&gt;3029&lt;/span&gt;Apariyāpanne kati khandhā…pe…  kati cittāni? &lt;/div&gt;&lt;/div&gt;&lt;div class="q" id="p_30Vbh_3030"&gt; &lt;div class="p"&gt;&lt;span class="pN"&gt;3030&lt;/span&gt;Apariyāpanne cattāro khandhā, dve āyatanāni, dve dhātuyo, dve saccāni, dvādasindriyāni, cha hetū, tayo āhārā, eko phasso, ekā vedanā, ekā saññā, ekā cetanā, ekaṃ cittaṃ. &lt;/div&gt;&lt;/div&gt;&lt;div class="q" id="p_30Vbh_3031"&gt; &lt;div class="divNumber"&gt;998.&lt;/div&gt; &lt;div class="p"&gt;&lt;span class="pN"&gt;3031&lt;/span&gt;Tattha katame apariyāpanne cattāro khandhā? Vedanākkhandho, saññākkhandho, saṅkhārakkhandho, viññāṇakkhandho—  ime vuccanti “apariyāpanne cattāro khandhā”. (1) &lt;/div&gt;&lt;/div&gt;&lt;div class="q" id="p_30Vbh_3032"&gt; &lt;div class="p"&gt;&lt;span class="pN"&gt;3032&lt;/span&gt;Tattha katamāni apariyāpanne dve āyatanāni? Manāyatanaṃ, dhammāyatanaṃ—  imāni vuccanti “apariyāpanne dve āyatanāni”. (2) &lt;/div&gt;&lt;/div&gt;&lt;div class="q" id="p_30Vbh_3033"&gt; &lt;div class="p"&gt;&lt;span class="pN"&gt;3033&lt;/span&gt;Tattha katamā apariyāpanne dve dhātuyo? Manoviññāṇadhātu, dhammadhātu—  imā vuccanti “apariyāpanne dve dhātuyo”. (3) &lt;/div&gt;&lt;/div&gt;&lt;div class="q" id="p_30Vbh_3034"&gt; &lt;div class="p"&gt;&lt;span class="pN"&gt;3034&lt;/span&gt;Tattha katamāni apariyāpanne dve saccāni? Maggasaccaṃ, nirodhasaccaṃ—  imāni vuccanti “apariyāpanne dve saccāni”. (4) &lt;/div&gt;&lt;/div&gt;&lt;div class="q" id="p_30Vbh_3035"&gt; &lt;div class="p"&gt;&lt;span class="pN"&gt;3035&lt;/span&gt;Tattha katamāni apariyāpanne dvādasindriyāni? Manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—  imāni vuccanti “apariyāpanne dvādasindriyāni”. (5) &lt;/div&gt;&lt;/div&gt;&lt;div class="q" id="p_30Vbh_3036"&gt; &lt;div class="p"&gt;&lt;span class="pN"&gt;3036&lt;/span&gt;Tattha katame apariyāpanne cha hetū? Tayo kusalahetū, tayo abyākatahetū. &lt;/div&gt;&lt;/div&gt;&lt;div class="q" id="p_30Vbh_3037"&gt; &lt;div class="p"&gt;&lt;span class="pN"&gt;3037&lt;/span&gt;Tattha katame tayo kusalahetū? Alobho kusalahetu, adoso kusalahetu, amoho kusalahetu—  ime tayo kusalahetū. &lt;/div&gt;&lt;/div&gt;&lt;div class="q" id="p_30Vbh_3038"&gt; &lt;div class="p"&gt;&lt;span class="pN"&gt;3038&lt;/span&gt;Tattha katame tayo abyākatahetū? Kusalānaṃ dhammānaṃ vipākato alobho, adoso, amoho—  ime tayo abyākatahetū. Ime vuccanti “apariyāpanne cha hetū”. (6) &lt;/div&gt;&lt;/div&gt;&lt;div class="q" id="p_30Vbh_3039"&gt; &lt;div class="p"&gt;&lt;span class="pN"&gt;3039&lt;/span&gt;Tattha katame apariyāpanne tayo āhārā? Phassāhāro, manosañcetanāhāro, viññāṇāhāro—  ime vuccanti “apariyāpanne tayo āhārā”. (7) &lt;/div&gt;&lt;/div&gt;&lt;div class="q" id="p_30Vbh_3040"&gt; &lt;div class="p"&gt;&lt;span class="pN"&gt;3040&lt;/span&gt;Tattha katamo apariyāpanne eko phasso? Manoviññāṇadhātusamphasso—  ayaṃ vuccati “apariyāpanne eko phasso”. (8) &lt;/div&gt;&lt;/div&gt;&lt;div class="q" id="p_30Vbh_3041"&gt; &lt;div class="p"&gt;&lt;span class="pN"&gt;3041&lt;/span&gt;Tattha katamā apariyāpanne ekā vedanā…pe…  ekā saññā…pe…  ekā cetanā…pe…  ekaṃ cittaṃ? Manoviññāṇadhātu—  idaṃ vuccati “apariyāpanne ekaṃ cittaṃ”. (9--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270084" title="Go to previous page"&gt;&amp;lt;&amp;lt; 18.2.3 Arūpadhātu&lt;/a&gt;&lt;a href="javascript:void(0)" onclick="upP()" id="upL" name="267945" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267946" title="Go to next page"&gt;18.3 Pariyāpannāpariyāpannavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
