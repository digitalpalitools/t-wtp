<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.3"&gt;10.3 Cetasikaduka&lt;/a&gt; » &lt;a href="/tipitaka/38P2/10/10.3/10.3.7"&gt;10.3.7 Pañhāvāra&lt;/a&gt; » &lt;a href="/tipitaka/38P2/10/10.3/10.3.7/10.3.7.1"&gt;10.3.7.1 Paccayānuloma&lt;/a&gt; » &lt;a href="/tipitaka/38P2/10/10.3/10.3.7/10.3.7.1/10.3.7.1.1"&gt;10.3.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Atthi&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Cetasikaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Atthi&lt;/div&gt;&lt;div class="q" id="p_38P2_2646"&gt; &lt;div class="divNumber"&gt;134.&lt;/div&gt; &lt;div class="p"&gt;&lt;span class="pN"&gt;2646&lt;/span&gt;Cetasiko dhammo cetasikassa dhammassa atthipaccayena paccayo…  ekaṃ. (Paṭiccavārasadisaṃ.) &lt;/div&gt;&lt;/div&gt;&lt;div class="q" id="p_38P2_2647"&gt; &lt;div class="p"&gt;&lt;span class="pN"&gt;2647&lt;/span&gt;Cetasiko dhammo acetasikassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) &lt;/div&gt;&lt;/div&gt;&lt;div class="q" id="p_38P2_2648"&gt; &lt;div class="p"&gt;&lt;span class="pN"&gt;2648&lt;/span&gt;Cetasiko dhammo cetasikassa ca acetasikassa ca dhammassa atthipaccayena paccayo…  ekaṃ. (Paṭiccavārasadisaṃ.) (3) &lt;/div&gt;&lt;/div&gt;&lt;div class="q" id="p_38P2_2649"&gt; &lt;div class="divNumber"&gt;135.&lt;/div&gt; &lt;div class="p"&gt;&lt;span class="pN"&gt;2649&lt;/span&gt;Acetasiko dhammo acetasikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) &lt;/div&gt;&lt;/div&gt;&lt;div class="q" id="p_38P2_2650"&gt; &lt;div class="p"&gt;&lt;span class="pN"&gt;2650&lt;/span&gt;Acetasiko dhammo cetasikassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  cittaṃ cetasikānaṃ khandhānaṃ atthipaccayena paccayo; paṭisandhikkhaṇe cittaṃ…pe…  paṭisandhikkhaṇe vatthu cetasikānaṃ khandhānaṃ atthipaccayena paccayo. &lt;span class="bold"&gt;Purejātaṃ&lt;/span&gt;—  cakkhuṃ…pe…  vatthuṃ aniccato…pe… . (Purejātasadisaṃ ninnānākaraṇaṃ.) (2) &lt;/div&gt;&lt;/div&gt;&lt;div class="q" id="p_38P2_2651"&gt; &lt;div class="p"&gt;&lt;span class="pN"&gt;2651&lt;/span&gt;Acetasiko dhammo cetasikassa ca acetasikassa ca dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajātaṃ&lt;/span&gt;—  cittaṃ sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe cittaṃ…pe…  paṭisandhikkhaṇe vatthu cetasikānaṃ khandhānaṃ cittassa ca atthipaccayena paccayo. &lt;span class="bold"&gt;Purejātaṃ&lt;/span&gt;—  cakkhuṃ…pe…  vatthuṃ aniccato…pe… . (Purejātasadisaṃ ninnānaṃ.) (3) &lt;/div&gt;&lt;/div&gt;&lt;div class="q" id="p_38P2_2652"&gt; &lt;div class="divNumber"&gt;136.&lt;/div&gt; &lt;div class="p"&gt;&lt;span class="pN"&gt;2652&lt;/span&gt;Cetasiko ca acetasiko ca dhammā cetasikassa dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  cakkhuviññāṇasahagato eko khandho ca cakkhāyatanañca dvinnaṃ khandhānaṃ…pe…  kāyaviññāṇasahagato…pe…  cetasiko eko khandho ca vatthu ca dvinnaṃ khandhānaṃ atthipaccayena paccayo; dve khandhā ca…pe… . &lt;span class="bold"&gt;Sahajāto&lt;/span&gt;—  cetasiko eko khandho ca cittañca dvinnaṃ khandhānaṃ atthipaccayena paccayo; dve khandhā ca…pe…  (paṭisandhikkhaṇe dvepi kātabbā.) (1) &lt;/div&gt;&lt;/div&gt;&lt;div class="q" id="p_38P2_2653"&gt; &lt;div class="p"&gt;&lt;span class="pN"&gt;2653&lt;/span&gt;Cetasiko ca acetasiko ca dhammā acetasikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. &lt;span class="bold"&gt;Sahajātā&lt;/span&gt;—  cakkhuviññāṇasahagatā khandhā ca cakkhāyatanañca cakkhuviññāṇassa…pe…  kāyaviññāṇassa…pe…  cetasikā khandhā ca cittañca cittasamuṭṭhānānaṃ rūpānaṃ atthipaccayena paccayo; cetasikā khandhā ca cittañca mahābhūtā ca cittasamuṭṭhānānaṃ rūpānaṃ atthipaccayena paccayo. &lt;span class="bold"&gt;Sahajātā&lt;/span&gt;—  cetasikā khandhā ca vatthu ca cittassa atthipaccayena paccayo (paṭisandhikkhaṇe tīṇipi kātabbā). &lt;span class="bold"&gt;Pacchājātā&lt;/span&gt;—  cetasikā khandhā ca cittañca purejātassa imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  cetasikā khandhā ca cittañca kabaḷīkāro āhāro ca imassa kāyassa atthipaccayena paccayo. &lt;span class="bold"&gt;Pacchājātā&lt;/span&gt;—  cetasikā khandhā ca cittañca rūpajīvitindriyañca kaṭattārūpānaṃ atthipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2654"&gt; &lt;div class="p"&gt;&lt;span class="pN"&gt;2654&lt;/span&gt;Cetasiko ca acetasiko ca dhammā cetasikassa ca acetasikassa ca dhammassa atthipaccayena paccayo—  sahajātaṃ, purejātaṃ. &lt;span class="bold"&gt;Sahajāto&lt;/span&gt;—  cakkhuviññāṇasahagato eko khandho ca cakkhāyatanañca dvinnaṃ khandhānaṃ cakkhuviññāṇassa ca atthipaccayena paccayo…pe…  kāyaviññāṇasahagato eko khandho ca kāyāyatanañca dvinnaṃ khandhānaṃ kāyaviññāṇassa ca atthipaccayena paccayo; dve khandhā ca…pe… . &lt;span class="bold"&gt;Sahajāto&lt;/span&gt;—  cetasiko eko khandho ca vatthu ca dvinnaṃ khandhānaṃ cittassa ca atthipaccayena paccayo; dve khandhā ca…pe… . (Paṭisandhiyā dve kātabbā.) (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265241" title="Go to previous page"&gt;&amp;lt;&amp;lt; Vippayutta&lt;/a&gt;&lt;a href="javascript:void(0)" onclick="upP()" id="upL" name="263715" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263716" title="Go to next page"&gt;10.3.7.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
