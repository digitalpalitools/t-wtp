<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/5"&gt;5 Indriyavibhaṅga&lt;/a&gt;&lt;/div&gt;&lt;div class="i"&gt;5.1 Abhidhammabhājanīya&lt;/div&gt;&lt;div class=h&gt;Indriyavibhaṅga&lt;/div&gt;&lt;div class=h&gt;Abhidhammabhājanīya&lt;/div&gt;&lt;div class="q" id="p_30Vbh_859"&gt; &lt;div class="divNumber"&gt;219.&lt;/div&gt; &lt;div class="p"&gt;&lt;span class="pN"&gt;859&lt;/span&gt;Bāvīsatindriyāni—  cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ. &lt;/div&gt;&lt;/div&gt;&lt;div class="q" id="p_30Vbh_860"&gt; &lt;div class="divNumber"&gt;220.&lt;/div&gt; &lt;div class="p"&gt;&lt;span class="pN"&gt;860&lt;/span&gt;Tattha katamaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo…pe…  suñño gāmopeso—  idaṃ vuccati “cakkhundriyaṃ”. (1) &lt;/div&gt;&lt;/div&gt;&lt;div class="q" id="p_30Vbh_861"&gt; &lt;div class="p"&gt;&lt;span class="pN"&gt;861&lt;/span&gt;Tattha katamaṃ sotindriyaṃ…pe…  ghānindriyaṃ…pe…  jivhindriyaṃ…pe…  kāyindriyaṃ? Yo kāyo catunnaṃ mahābhūtānaṃ upādāya pasādo…pe…  suñño gāmopeso—  idaṃ vuccati “kāyindriyaṃ”. (5) &lt;/div&gt;&lt;/div&gt;&lt;div class="q" id="p_30Vbh_862"&gt; &lt;div class="p"&gt;&lt;span class="pN"&gt;862&lt;/span&gt;Tattha katamaṃ manindriyaṃ? Ekavidhena manindriyaṃ—  phassasampayuttaṃ. Duvidhena manindriyaṃ—  atthi sahetukaṃ, atthi ahetukaṃ. Tividhena manindriyaṃ—  atthi kusalaṃ, atthi akusalaṃ, atthi abyākataṃ. Catubbidhena manindriyaṃ—  atthi kāmāvacaraṃ, atthi rūpāvacaraṃ, atthi arūpāvacaraṃ, atthi apariyāpannaṃ. Pañcavidhena manindriyaṃ—  atthi sukhindriyasampayuttaṃ, atthi dukkhindriyasampayuttaṃ, atthi somanassindriyasampayuttaṃ, atthi domanassindriyasampayuttaṃ, atthi upekkhindriyasampayuttaṃ. Chabbidhena manindriyaṃ—  cakkhuviññāṇaṃ…pe…  manoviññāṇaṃ. Evaṃ chabbidhena manindriyaṃ. &lt;/div&gt;&lt;/div&gt;&lt;div class="q" id="p_30Vbh_863"&gt; &lt;div class="p"&gt;&lt;span class="pN"&gt;863&lt;/span&gt;Sattavidhena manindriyaṃ—  cakkhuviññāṇaṃ…pe…  kāyaviññāṇaṃ, manodhātu, manoviññāṇadhātu. Evaṃ sattavidhena manindriyaṃ. &lt;/div&gt;&lt;/div&gt;&lt;div class="q" id="p_30Vbh_864"&gt; &lt;div class="p"&gt;&lt;span class="pN"&gt;864&lt;/span&gt;Aṭṭhavidhena manindriyaṃ—  cakkhuviññāṇaṃ…pe…  kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu. Evaṃ aṭṭhavidhena manindriyaṃ. &lt;/div&gt;&lt;/div&gt;&lt;div class="q" id="p_30Vbh_865"&gt; &lt;div class="p"&gt;&lt;span class="pN"&gt;865&lt;/span&gt;Navavidhena manindriyaṃ—  cakkhuviññāṇaṃ…pe…  kāyaviññāṇaṃ, manodhātu, manoviññāṇadhātu atthi kusalā, atthi akusalā, atthi abyākatā. Evaṃ navavidhena manindriyaṃ. &lt;/div&gt;&lt;/div&gt;&lt;div class="q" id="p_30Vbh_866"&gt; &lt;div class="p"&gt;&lt;span class="pN"&gt;866&lt;/span&gt;Dasavidhena manindriyaṃ—  cakkhuviññāṇaṃ…pe…  kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu atthi kusalā, atthi akusalā, atthi abyākatā. Evaṃ dasavidhena manindriyaṃ…pe…  evaṃ bahuvidhena manindriyaṃ. Idaṃ vuccati “manindriyaṃ”. (6) &lt;/div&gt;&lt;/div&gt;&lt;div class="q" id="p_30Vbh_867"&gt; &lt;div class="p"&gt;&lt;span class="pN"&gt;867&lt;/span&gt;Tattha katamaṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—  idaṃ vuccati “itthindriyaṃ”. (7) &lt;/div&gt;&lt;/div&gt;&lt;div class="q" id="p_30Vbh_868"&gt; &lt;div class="p"&gt;&lt;span class="pN"&gt;868&lt;/span&gt;Tattha katamaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—  idaṃ vuccati “purisindriyaṃ”. (8) &lt;/div&gt;&lt;/div&gt;&lt;div class="q" id="p_30Vbh_869"&gt; &lt;div class="p"&gt;&lt;span class="pN"&gt;869&lt;/span&gt;Tattha katamaṃ jīvitindriyaṃ? Jīvitindriyaṃ duvidhena—  atthi rūpajīvitindriyaṃ, atthi arūpajīvitindriyaṃ. &lt;/div&gt;&lt;/div&gt;&lt;div class="q" id="p_30Vbh_870"&gt; &lt;div class="p"&gt;&lt;span class="pN"&gt;870&lt;/span&gt;Tattha katamaṃ rūpajīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—  idaṃ vuccati “rūpajīvitindriyaṃ”. &lt;/div&gt;&lt;/div&gt;&lt;div class="q" id="p_30Vbh_871"&gt; &lt;div class="p"&gt;&lt;span class="pN"&gt;871&lt;/span&gt;Tattha katamaṃ arūpajīvitindriyaṃ? Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—  idaṃ vuccati “arūpajīvitindriyaṃ”. Idaṃ vuccati “jīvitindriyaṃ”. (9) &lt;/div&gt;&lt;/div&gt;&lt;div class="q" id="p_30Vbh_872"&gt; &lt;div class="p"&gt;&lt;span class="pN"&gt;872&lt;/span&gt;Tattha katamaṃ sukhindriyaṃ? Yaṃ kāyikaṃ sātaṃ kāyikaṃ sukhaṃ kāyasamphassajaṃ sātaṃ sukhaṃ vedayitaṃ kāyasamphassajā sātā sukhā vedanā—  idaṃ vuccati “sukhindriyaṃ”. (10) &lt;/div&gt;&lt;/div&gt;&lt;div class="q" id="p_30Vbh_873"&gt; &lt;div class="p"&gt;&lt;span class="pN"&gt;873&lt;/span&gt;Tattha katamaṃ dukkhindriyaṃ? Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā—  idaṃ vuccati “dukkhindriyaṃ”. (11) &lt;/div&gt;&lt;/div&gt;&lt;div class="q" id="p_30Vbh_874"&gt; &lt;div class="p"&gt;&lt;span class="pN"&gt;874&lt;/span&gt;Tattha katamaṃ somanassindriyaṃ? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—  idaṃ vuccati “somanassindriyaṃ”. (12) &lt;/div&gt;&lt;/div&gt;&lt;div class="q" id="p_30Vbh_875"&gt; &lt;div class="p"&gt;&lt;span class="pN"&gt;875&lt;/span&gt;Tattha katamaṃ domanassindriyaṃ? Yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—  idaṃ vuccati “domanassindriyaṃ”. (13) &lt;/div&gt;&lt;/div&gt;&lt;div class="q" id="p_30Vbh_876"&gt; &lt;div class="p"&gt;&lt;span class="pN"&gt;876&lt;/span&gt;Tattha katamaṃ upekkhindriyaṃ? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—  idaṃ vuccati “upekkhindriyaṃ”. (14) &lt;/div&gt;&lt;/div&gt;&lt;div class="q" id="p_30Vbh_877"&gt; &lt;div class="p"&gt;&lt;span class="pN"&gt;877&lt;/span&gt;Tattha katamaṃ saddhindriyaṃ? Yā saddhā saddahanā okappanā abhippasādo saddhā saddhindriyaṃ saddhābalaṃ—  idaṃ vuccati “saddhindriyaṃ”. (15) &lt;/div&gt;&lt;/div&gt;&lt;div class="q" id="p_30Vbh_878"&gt; &lt;div class="p"&gt;&lt;span class="pN"&gt;878&lt;/span&gt;Tattha katamaṃ vīriyindriyaṃ? Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ—  idaṃ vuccati “vīriyindriyaṃ”. (16) &lt;/div&gt;&lt;/div&gt;&lt;div class="q" id="p_30Vbh_879"&gt; &lt;div class="p"&gt;&lt;span class="pN"&gt;879&lt;/span&gt;Tattha katamaṃ satindriyaṃ? Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—  idaṃ vuccati “satindriyaṃ”. (17) &lt;/div&gt;&lt;/div&gt;&lt;div class="q" id="p_30Vbh_880"&gt; &lt;div class="p"&gt;&lt;span class="pN"&gt;880&lt;/span&gt;Tattha katamaṃ samādhindriyaṃ? Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—  idaṃ vuccati “samādhindriyaṃ”. (18) &lt;/div&gt;&lt;/div&gt;&lt;div class="q" id="p_30Vbh_881"&gt; &lt;div class="p"&gt;&lt;span class="pN"&gt;881&lt;/span&gt;Tattha katamaṃ paññindriyaṃ? Yā paññā pajānanā…pe…  amoho dhammavicayo sammādiṭṭhi—  idaṃ vuccati “paññindriyaṃ”. (19) &lt;/div&gt;&lt;/div&gt;&lt;div class="q" id="p_30Vbh_882"&gt; &lt;div class="p"&gt;&lt;span class="pN"&gt;882&lt;/span&gt;Tattha katamaṃ anaññātaññassāmītindriyaṃ? Yā tesaṃ dhammānaṃ anaññātānaṃ adiṭṭhānaṃ appattānaṃ aviditānaṃ asacchikatānaṃ sacchikiriyāya paññā pajānanā…pe…  amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—  idaṃ vuccati “anaññātaññassāmītindriyaṃ”. (20) &lt;/div&gt;&lt;/div&gt;&lt;div class="q" id="p_30Vbh_883"&gt; &lt;div class="p"&gt;&lt;span class="pN"&gt;883&lt;/span&gt;Tattha katamaṃ aññindriyaṃ? Yā tesaṃ dhammānaṃ ñātānaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā…pe…  amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—  idaṃ vuccati “aññindriyaṃ”. (21) &lt;/div&gt;&lt;/div&gt;&lt;div class="q" id="p_30Vbh_884"&gt; &lt;div class="p"&gt;&lt;span class="pN"&gt;884&lt;/span&gt;Tattha katamaṃ aññātāvindriyaṃ? Yā tesaṃ dhammānaṃ aññātāvīnaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā…pe…  amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—  idaṃ vuccati “aññātāvindriyaṃ”. (22) &lt;/div&gt;&lt;/div&gt;&lt;div class="CENTER" id="p_30Vbh_885"&gt;&lt;span class="pN"&gt;885&lt;/span&gt;Abhidhammabhājanīyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266426" title="Go to previous page"&gt;&amp;lt;&amp;lt; 5 Indriyavibhaṅga&lt;/a&gt;&lt;a href="javascript:void(0)" onclick="upP()" id="upL" name="266426" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267911" title="Go to next page"&gt;5.2 Pañhāpucchaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
