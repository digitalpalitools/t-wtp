<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.2"&gt;2.2 Saṃghādisesakaṇḍa&lt;/a&gt;&lt;/div&gt;&lt;div class="i"&gt;2.2.12 Pāpasamācārasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Saṃghādisesakaṇḍa&lt;/div&gt;&lt;div class=h&gt;Pāpasamācārasikkhāpada&lt;/div&gt;&lt;div class="q" id="p_2V_2368"&gt; &lt;div class="divNumber"&gt;721.&lt;/div&gt; &lt;div class="p"&gt;&lt;span class="pN"&gt;2368&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena thullanandāya bhikkhuniyā antevāsikā bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. &lt;/div&gt;&lt;/div&gt;&lt;div class="q" id="p_2V_2369"&gt; &lt;div class="p"&gt;&lt;span class="pN"&gt;2369&lt;/span&gt;Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo saṃsaṭṭhā viharissanti pāpācārā pāpasaddā pāpasilokā bhikkhunisaṃghassa vihesikā aññamaññissā vajjappaṭicchādikā”ti…pe…  “saccaṃ kira, bhikkhave, bhikkhuniyo saṃsaṭṭhā viharanti pāpācārā pāpasaddā pāpasilokā bhikkhunisaṃghassa vihesikā aññamaññissā vajjappaṭicchādikā”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo saṃsaṭṭhā viharissanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2370"&gt; &lt;div class="divNumber"&gt;722.&lt;/div&gt; &lt;div class="p"&gt;&lt;span class="pN"&gt;2370&lt;/span&gt;&lt;span class="bold"&gt;“Bhikkhuniyo paneva saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā bhikkhuniyo bhikkhunīhi evamassu vacanīyā—  ‘bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī’ti. Evañca tā bhikkhuniyo bhikkhunīhi vuccamānā tatheva paggaṇheyyuṃ, tā bhikkhuniyo bhikkhunīhi yāvatatiyaṃ samanubhāsitabbā tassa paṭinissaggāya. Yāvatatiyañce samanubhāsīyamānā taṃ paṭinissajjeyyuṃ, iccetaṃ kusalaṃ; no ce paṭinissajjeyyuṃ, imāpi bhikkhuniyo yāvatatiyakaṃ dhammaṃ āpannā nissāraṇīyaṃ saṃghādisesan”&lt;/span&gt;ti. (&lt;span class="italic"&gt;12&lt;/span&gt;:&lt;span class="bold"&gt;20&lt;/span&gt;) &lt;/div&gt;&lt;/div&gt;&lt;div class="q" id="p_2V_2371"&gt; &lt;div class="divNumber"&gt;723.&lt;/div&gt; &lt;div class="p"&gt;&lt;span class="pN"&gt;2371&lt;/span&gt;&lt;span class="bold"&gt;Bhikkhuniyo panevā&lt;/span&gt;ti upasampannāyo vuccanti. &lt;/div&gt;&lt;/div&gt;&lt;div class="q" id="p_2V_2372"&gt; &lt;div class="p"&gt;&lt;span class="pN"&gt;2372&lt;/span&gt;&lt;span class="bold"&gt;Saṃsaṭṭhā viharantī&lt;/span&gt;ti saṃsaṭṭhā nāma ananulomikena kāyikavācasikena saṃsaṭṭhā viharanti. &lt;/div&gt;&lt;/div&gt;&lt;div class="q" id="p_2V_2373"&gt; &lt;div class="p"&gt;&lt;span class="pN"&gt;2373&lt;/span&gt;&lt;span class="bold"&gt;Pāpācārā&lt;/span&gt;ti pāpakena ācārena samannāgatā. &lt;/div&gt;&lt;/div&gt;&lt;div class="q" id="p_2V_2374"&gt; &lt;div class="p"&gt;&lt;span class="pN"&gt;2374&lt;/span&gt;&lt;span class="bold"&gt;Pāpasaddā&lt;/span&gt;ti pāpakena kittisaddena abbhuggatā. &lt;/div&gt;&lt;/div&gt;&lt;div class="q" id="p_2V_2375"&gt; &lt;div class="p"&gt;&lt;span class="pN"&gt;2375&lt;/span&gt;&lt;span class="bold"&gt;Pāpasilokā&lt;/span&gt;ti pāpakena micchājīvena jīvitaṃ kappenti. &lt;/div&gt;&lt;/div&gt;&lt;div class="q" id="p_2V_2376"&gt; &lt;div class="p"&gt;&lt;span class="pN"&gt;2376&lt;/span&gt;&lt;span class="bold"&gt;Bhikkhunisaṃghassa vihesikā&lt;/span&gt;ti aññamaññissā kamme karīyamāne paṭikkosanti. &lt;/div&gt;&lt;/div&gt;&lt;div class="q" id="p_2V_2377"&gt; &lt;div class="p"&gt;&lt;span class="pN"&gt;2377&lt;/span&gt;&lt;span class="bold"&gt;Aññamaññissā vajjappaṭicchādikā&lt;/span&gt;ti aññamaññaṃ vajjaṃ paṭicchādenti. &lt;/div&gt;&lt;/div&gt;&lt;div class="q" id="p_2V_2378"&gt; &lt;div class="p"&gt;&lt;span class="pN"&gt;2378&lt;/span&gt;&lt;span class="bold"&gt;Tā bhikkhuniyo&lt;/span&gt;ti yā tā saṃsaṭṭhā bhikkhuniyo. &lt;/div&gt;&lt;/div&gt;&lt;div class="q" id="p_2V_2379"&gt; &lt;div class="p"&gt;&lt;span class="pN"&gt;2379&lt;/span&gt;&lt;span class="bold"&gt;Bhikkhunīhī&lt;/span&gt;ti aññāhi bhikkhunīhi. &lt;/div&gt;&lt;/div&gt;&lt;div class="q" id="p_2V_2380"&gt; &lt;div class="p"&gt;&lt;span class="pN"&gt;2380&lt;/span&gt;Yā passanti yā suṇanti tāhi vattabbā—  “bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjanti, iccetaṃ kusalaṃ; no ce paṭinissajjanti, āpatti dukkaṭassa. Sutvā na vadanti, āpatti dukkaṭassa. Tā bhikkhuniyo saṃghamajjhampi ākaḍḍhitvā vattabbā—  “bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjanti, iccetaṃ kusalaṃ; no ce paṭinissajjanti, āpatti dukkaṭassa. Tā bhikkhuniyo samanubhāsitabbā. Evañca pana, bhikkhave, samanubhāsitabbā. Byattāya bhikkhuniyā paṭibalāya saṃgho ñāpetabbo—  &lt;/div&gt;&lt;/div&gt;&lt;div class="q" id="p_2V_2381"&gt; &lt;div class="divNumber"&gt;724.&lt;/div&gt; &lt;div class="p"&gt;&lt;span class="pN"&gt;2381&lt;/span&gt;“Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā taṃ vatthuṃ na paṭinissajjanti. Yadi saṃghassa pattakallaṃ, saṃgho itthannāmañca itthannāmañca bhikkhuniyo samanubhāseyya tassa vatthussa paṭinissaggāya. Esā ñatti. &lt;/div&gt;&lt;/div&gt;&lt;div class="q" id="p_2V_2382"&gt; &lt;div class="p"&gt;&lt;span class="pN"&gt;2382&lt;/span&gt;Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā taṃ vatthuṃ na paṭinissajjanti. Saṃgho itthannāmañca itthannāmañca bhikkhuniyo samanubhāsati tassa vatthussa paṭinissaggāya. Yassā ayyāya khamati itthannāmāya ca itthannāmāya ca bhikkhunīnaṃ samanubhāsanā tassa vatthussa paṭinissaggāya, sā tuṇhassa; yassā nakkhamati, sā bhāseyya. &lt;/div&gt;&lt;/div&gt;&lt;div class="q" id="p_2V_2383"&gt; &lt;div class="p"&gt;&lt;span class="pN"&gt;2383&lt;/span&gt;Dutiyampi etamatthaṃ vadāmi…pe…  tatiyampi etamatthaṃ vadāmi…pe… . &lt;/div&gt;&lt;/div&gt;&lt;div class="q" id="p_2V_2384"&gt; &lt;div class="p"&gt;&lt;span class="pN"&gt;2384&lt;/span&gt;Samanubhaṭṭhā saṃghena, itthannāmā ca itthannāmā ca bhikkhuniyo tassa vatthussa paṭinissaggāya. Khamati saṃghassa, tasmā tuṇhī, evametaṃ dhārayāmī”ti. &lt;/div&gt;&lt;/div&gt;&lt;div class="q" id="p_2V_2385"&gt; &lt;div class="p"&gt;&lt;span class="pN"&gt;2385&lt;/span&gt;Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti saṃghādisesassa. Saṃghādisesaṃ ajjhāpajjantīnaṃ ñattiyā dukkaṭaṃ dvīhi kammavācāhi thullaccayā paṭippassambhanti. Dve tisso ekato samanubhāsitabbā. Tatuttari na samanubhāsitabbā. &lt;/div&gt;&lt;/div&gt;&lt;div class="q" id="p_2V_2386"&gt; &lt;div class="p"&gt;&lt;span class="pN"&gt;2386&lt;/span&gt;&lt;span class="bold"&gt;Imāpi bhikkhuniyo&lt;/span&gt;ti purimāyo upādāya vuccanti. &lt;/div&gt;&lt;/div&gt;&lt;div class="q" id="p_2V_2387"&gt; &lt;div class="p"&gt;&lt;span class="pN"&gt;2387&lt;/span&gt;&lt;span class="bold"&gt;Yāvatatiyakan&lt;/span&gt;ti yāvatatiyaṃ samanubhāsanāya āpajjanti, na saha vatthujjhācārā. &lt;/div&gt;&lt;/div&gt;&lt;div class="q" id="p_2V_2388"&gt; &lt;div class="p"&gt;&lt;span class="pN"&gt;2388&lt;/span&gt;&lt;span class="bold"&gt;Nissāraṇīyan&lt;/span&gt;ti saṃghamhā nissārīyati. &lt;/div&gt;&lt;/div&gt;&lt;div class="q" id="p_2V_2389"&gt; &lt;div class="p"&gt;&lt;span class="pN"&gt;2389&lt;/span&gt;&lt;span class="bold"&gt;Saṃghādiseso&lt;/span&gt;ti…pe…  tenapi vuccati saṃghādisesoti. &lt;/div&gt;&lt;/div&gt;&lt;div class="q" id="p_2V_2390"&gt; &lt;div class="divNumber"&gt;725.&lt;/div&gt; &lt;div class="p"&gt;&lt;span class="pN"&gt;2390&lt;/span&gt;Dhammakamme dhammakammasaññā na paṭinissajjanti, āpatti saṃghādisesassa. Dhammakamme vematikā na paṭinissajjanti, āpatti saṃghādisesassa. Dhammakamme adhammakammasaññā na paṭinissajjanti, āpatti saṃghādisesassa. &lt;/div&gt;&lt;/div&gt;&lt;div class="q" id="p_2V_2391"&gt; &lt;div class="p"&gt;&lt;span class="pN"&gt;2391&lt;/span&gt;Adhammakamme dhammakammasaññā, āpatti dukkaṭassa. Adhammakamme vematikā, āpatti dukkaṭassa. Adhammakamme adhammakammasaññā, āpatti dukkaṭassa. &lt;/div&gt;&lt;/div&gt;&lt;div class="q" id="p_2V_2392"&gt; &lt;div class="divNumber"&gt;726.&lt;/div&gt; &lt;div class="p"&gt;&lt;span class="pN"&gt;2392&lt;/span&gt;Anāpatti—  asamanubhāsantīnaṃ, paṭinissajjantīnaṃ, ummattikānaṃ, ādikammikānanti. &lt;/div&gt;&lt;/div&gt;&lt;div class="CENTER" id="p_2V_2393"&gt;&lt;span class="pN"&gt;2393&lt;/span&gt;Navamasaṃghādisesasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273275" title="Go to previous page"&gt;&amp;lt;&amp;lt; 2.2.11 Adhikaraṇakupitasikkhāpada&lt;/a&gt;&lt;a href="javascript:void(0)" onclick="upP()" id="upL" name="271806" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273277" title="Go to next page"&gt;2.2.13 Dutiyapāpasamācārasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
