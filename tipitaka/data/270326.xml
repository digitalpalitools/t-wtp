<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.5"&gt;4.5 Vīsatimavagga&lt;/a&gt;&lt;/div&gt;&lt;div class="i"&gt;4.5.5 Maggakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Vīsatimavagga&lt;/div&gt;&lt;div class=h&gt;Maggakathā&lt;/div&gt;&lt;div class="q" id="p_32Kv_2680"&gt; &lt;div class="divNumber"&gt;872.&lt;/div&gt; &lt;div class="p"&gt;&lt;span class="pN"&gt;2680&lt;/span&gt;๐ Pañcaṅgiko maggoti? Āmantā. Nanu aṭṭhaṅgiko maggo vutto bhagavatā, seyyathidaṃ—  sammādiṭṭhi…pe…  sammāsamādhīti? Āmantā. Hañci aṭṭhaṅgiko maggo vutto bhagavatā, seyyathidaṃ—  sammādiṭṭhi…pe…  sammāsamādhi, no ca vata re vattabbe—  “pañcaṅgiko maggo”ti. &lt;/div&gt;&lt;/div&gt;&lt;div class="q" id="p_32Kv_2681"&gt; &lt;div class="p"&gt;&lt;span class="pN"&gt;2681&lt;/span&gt;๐ Pañcaṅgiko maggoti? Āmantā. Nanu vuttaṃ bhagavatā—  &lt;/div&gt;&lt;/div&gt;&lt;div class="q" id="p_32Kv_2682"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2682&lt;/div&gt; &lt;div class="G"&gt;“Maggānaṃ aṭṭhaṅgiko seṭṭho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saccānaṃ caturo padā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Virāgo seṭṭho dhammānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dvipadānañca cakkhumā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2683"&gt; &lt;div class="p"&gt;&lt;span class="pN"&gt;2683&lt;/span&gt;Attheva suttantoti? Āmantā. Tena hi aṭṭhaṅgiko maggoti. &lt;/div&gt;&lt;/div&gt;&lt;div class="q" id="p_32Kv_2684"&gt; &lt;div class="divNumber"&gt;873.&lt;/div&gt; &lt;div class="p"&gt;&lt;span class="pN"&gt;2684&lt;/span&gt;๐ Sammāvācā maggaṅgaṃ, sā ca na maggoti? Āmantā. Sammādiṭṭhi maggaṅgaṃ, sā ca na maggoti? Na hevaṃ vattabbe…pe…  sammāvācā maggaṅgaṃ, sā ca na maggoti? Āmantā. Sammāsaṅkappo…pe…  sammāvāyāmo…pe…  sammāsati…pe…  sammāsamādhi maggaṅgaṃ, so ca na maggoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2685"&gt; &lt;div class="p"&gt;&lt;span class="pN"&gt;2685&lt;/span&gt;๐ Sammākammanto…pe…  sammāājīvo maggaṅgaṃ, so ca na maggoti? Āmantā. Sammādiṭṭhi…pe…  sammāsamādhi maggaṅgaṃ, so ca na maggoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2686"&gt; &lt;div class="p"&gt;&lt;span class="pN"&gt;2686&lt;/span&gt;๐ Sammādiṭṭhi maggaṅgaṃ, sā ca maggoti? Āmantā. Sammāvācā maggaṅgaṃ, sā ca maggoti? Na hevaṃ vattabbe…pe…  sammādiṭṭhi maggaṅgaṃ, sā ca maggoti? Āmantā. Sammākammanto…pe…  sammāājīvo maggaṅgaṃ, so ca maggoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2687"&gt; &lt;div class="p"&gt;&lt;span class="pN"&gt;2687&lt;/span&gt;๐ Sammāsaṅkappo…pe…  sammāvāyāmo…pe…  sammāsati…pe…  sammāsamādhi maggaṅgaṃ, so ca maggoti? Āmantā. Sammāvācā…pe…  sammākammanto…pe…  sammāājīvo maggaṅgaṃ, so ca maggoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2688"&gt; &lt;div class="divNumber"&gt;874.&lt;/div&gt; &lt;div class="p"&gt;&lt;span class="pN"&gt;2688&lt;/span&gt;× Ariyo aṭṭhaṅgiko maggoti? Āmantā. Nanu vuttaṃ bhagavatā—  “pubbeva kho panassa kāyakammaṃ vacīkammaṃ ājīvo suparisuddho hoti; evamassāyaṃ ariyo aṭṭhaṅgiko maggo bhāvanāpāripūriṃ gacchatī”ti. Attheva suttantoti? Āmantā. Tena hi pañcaṅgiko maggoti. &lt;/div&gt;&lt;/div&gt;&lt;div class="q" id="p_32Kv_2689"&gt; &lt;div class="divNumber"&gt;875.&lt;/div&gt; &lt;div class="p"&gt;&lt;span class="pN"&gt;2689&lt;/span&gt;๐ Pañcaṅgiko maggoti? Āmantā. Nanu vuttaṃ bhagavatā—  “yasmiṃ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati, dutiyopi tattha samaṇo na upalabbhati, tatiyopi tattha samaṇo na upalabbhati, catutthopi tattha samaṇo na upalabbhati. Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi…pe…  tatiyopi…pe…  catutthopi tattha samaṇo upalabbhati. Imasmiṃ kho, subhadda, dhammavinaye ariyo aṭṭhaṅgiko maggo upalabbhati. Idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo. Suññā parappavādā samaṇebhi aññehī”ti. Attheva suttantoti? Āmantā. Tena hi aṭṭhaṅgiko maggoti. &lt;/div&gt;&lt;/div&gt;&lt;div class="CENTER" id="p_32Kv_2690"&gt;&lt;span class="pN"&gt;2690&lt;/span&gt;Maggakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270325" title="Go to previous page"&gt;&amp;lt;&amp;lt; 4.5.4 Tiracchānakathā&lt;/a&gt;&lt;a href="javascript:void(0)" onclick="upP()" id="upL" name="268014" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270327" title="Go to next page"&gt;4.5.6 Ñāṇakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
