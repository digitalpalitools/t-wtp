<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.1"&gt;2.4.1 Lasuṇavagga&lt;/a&gt;&lt;/div&gt;&lt;div class="i"&gt;2.4.1.1 Lasuṇasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Lasuṇavagga&lt;/div&gt;&lt;div class=h&gt;Lasuṇasikkhāpada&lt;/div&gt;&lt;div class="CENTER" id="p_2V_2565"&gt;&lt;span class="pN"&gt;2565&lt;/span&gt;Ime kho panāyyāyo chasaṭṭhisatā pācittiyā&lt;br /&gt; dhammā uddesaṃ āgacchanti.&lt;/div&gt;&lt;div class="q" id="p_2V_2566"&gt; &lt;div class="divNumber"&gt;793.&lt;/div&gt; &lt;div class="p"&gt;&lt;span class="pN"&gt;2566&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarena upāsakena bhikkhunisaṃgho lasuṇena pavārito hoti—  “yāsaṃ ayyānaṃ lasuṇena attho, ahaṃ lasuṇenā”ti. Khettapālo ca āṇatto hoti—  “sace bhikkhuniyo āgacchanti, ekamekāya bhikkhuniyā dvetayo bhaṇḍike dehī”ti. Tena kho pana samayena sāvatthiyaṃ ussavo hoti. Yathābhataṃ lasuṇaṃ parikkhayaṃ agamāsi. Bhikkhuniyo taṃ upāsakaṃ upasaṅkamitvā etadavocuṃ—  “lasuṇena, āvuso, attho”ti. “Natthāyye. Yathābhataṃ lasuṇaṃ parikkhīṇaṃ. Khettaṃ gacchathā”ti. Thullanandā bhikkhunī khettaṃ gantvā na mattaṃ jānitvā bahuṃ lasuṇaṃ harāpesi. Khettapālo ujjhāyati khiyyati vipāceti—  “kathañhi nāma bhikkhuniyo na mattaṃ jānitvā bahuṃ lasuṇaṃ harāpessantī”ti. &lt;/div&gt;&lt;/div&gt;&lt;div class="q" id="p_2V_2567"&gt; &lt;div class="p"&gt;&lt;span class="pN"&gt;2567&lt;/span&gt;Assosuṃ kho bhikkhuniyo tassa khettapālassa ujjhāyantassa khiyyantassa vipācentassa. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā thullanandā na mattaṃ jānitvā bahuṃ lasuṇaṃ harāpessatī”ti…pe…  “saccaṃ kira, bhikkhave, thullanandā bhikkhunī na mattaṃ jānitvā bahuṃ lasuṇaṃ harāpetī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, thullanandā bhikkhunī na mattaṃ jānitvā bahuṃ lasuṇaṃ harāpessati. Netaṃ, bhikkhave, appasannānaṃ vā pasādāya…pe…  dhammiṃ kathaṃ katvā bhikkhū āmantesi—  &lt;/div&gt;&lt;/div&gt;&lt;div class="q" id="p_2V_2568"&gt; &lt;div class="p"&gt;&lt;span class="pN"&gt;2568&lt;/span&gt;“Bhūtapubbaṃ, bhikkhave, thullanandā bhikkhunī aññatarassa brāhmaṇassa pajāpati ahosi. Tisso ca dhītaro—  nandā, nandavatī, sundarīnandā. Atha kho, bhikkhave, so brāhmaṇo kālaṃ katvā aññataraṃ haṃsayoniṃ upapajji. Tassa sabbasovaṇṇamayā pattā ahesuṃ. So tāsaṃ ekekaṃ pattaṃ deti. Atha kho, bhikkhave, thullanandā bhikkhunī ‘ayaṃ haṃso amhākaṃ ekekaṃ pattaṃ detī’ti taṃ haṃsarājaṃ gahetvā nippattaṃ akāsi. Tassa puna jāyamānā pattā setā sampajjiṃsu. Tadāpi, bhikkhave, thullanandā bhikkhunī atilobhena suvaṇṇā parihīnā. Idāni lasuṇā parihāyissatīti. &lt;/div&gt;&lt;/div&gt;&lt;div class="q" id="p_2V_2569"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2569&lt;/div&gt; &lt;div class="G"&gt;Yaṃ laddhaṃ tena tuṭṭhabbaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atilobho hi pāpako;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Haṃsarājaṃ gahetvāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Suvaṇṇā parihāyathā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_2V_2570"&gt; &lt;div class="p"&gt;&lt;span class="pN"&gt;2570&lt;/span&gt;Atha kho bhagavā thullanandaṃ bhikkhuniṃ anekapariyāyena vigarahitvā dubbharatāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2571"&gt; &lt;div class="divNumber"&gt;794.&lt;/div&gt; &lt;div class="p"&gt;&lt;span class="pN"&gt;2571&lt;/span&gt;&lt;span class="bold"&gt;“Yā pana bhikkhunī lasuṇaṃ khādeyya pācittiyan”&lt;/span&gt;ti. (&lt;span class="italic"&gt;1&lt;/span&gt;:&lt;span class="bold"&gt;56&lt;/span&gt;) &lt;/div&gt;&lt;/div&gt;&lt;div class="q" id="p_2V_2572"&gt; &lt;div class="divNumber"&gt;795.&lt;/div&gt; &lt;div class="p"&gt;&lt;span class="pN"&gt;2572&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2573"&gt; &lt;div class="p"&gt;&lt;span class="pN"&gt;2573&lt;/span&gt;&lt;span class="bold"&gt;Lasuṇaṃ&lt;/span&gt; nāma māgadhakaṃ vuccati. &lt;/div&gt;&lt;/div&gt;&lt;div class="q" id="p_2V_2574"&gt; &lt;div class="p"&gt;&lt;span class="pN"&gt;2574&lt;/span&gt;“Khādissāmīti paṭiggaṇhā”ti, āpatti dukkaṭassa. Ajjhohāre ajjhohāre āpatti pācittiyassa. &lt;/div&gt;&lt;/div&gt;&lt;div class="q" id="p_2V_2575"&gt; &lt;div class="divNumber"&gt;796.&lt;/div&gt; &lt;div class="p"&gt;&lt;span class="pN"&gt;2575&lt;/span&gt;Lasuṇe lasuṇasaññā khādati, āpatti pācittiyassa. Lasuṇe vematikā khādati, āpatti pācittiyassa. Lasuṇe alasuṇasaññā khādati, āpatti pācittiyassa. &lt;/div&gt;&lt;/div&gt;&lt;div class="q" id="p_2V_2576"&gt; &lt;div class="p"&gt;&lt;span class="pN"&gt;2576&lt;/span&gt;Alasuṇe lasuṇasaññā khādati, āpatti dukkaṭassa. Alasuṇe vematikā khādati, āpatti dukkaṭassa. Alasuṇe alasuṇasaññā khādati, anāpatti. &lt;/div&gt;&lt;/div&gt;&lt;div class="q" id="p_2V_2577"&gt; &lt;div class="divNumber"&gt;797.&lt;/div&gt; &lt;div class="p"&gt;&lt;span class="pN"&gt;2577&lt;/span&gt;Anāpatti—  palaṇḍuke, bhañjanake, harītake, cāpalasuṇe, sūpasampāke, maṃsasampāke, telasampāke, sāḷave, uttaribhaṅge, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2578"&gt;&lt;span class="pN"&gt;2578&lt;/span&gt;Lasuṇasikkhāpadaṃ paṭhamaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273285" title="Go to previous page"&gt;&amp;lt;&amp;lt; 2.4.1 Lasuṇavagga&lt;/a&gt;&lt;a href="javascript:void(0)" onclick="upP()" id="upL" name="273285" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276638" title="Go to next page"&gt;2.4.1.2 Sambādhalomasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
