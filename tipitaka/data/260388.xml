<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/35Y9"&gt;35Y9 Dhammayamakapāḷi&lt;/a&gt; » &lt;a href="/tipitaka/35Y9/2"&gt;2 Pavattivāra&lt;/a&gt; » &lt;a href="/tipitaka/35Y9/2/2.3"&gt;2.3 Uppādanirodhavāra&lt;/a&gt; » &lt;a href="/tipitaka/35Y9/2/2.3/2.3.4"&gt;2.3.4 Paccuppannātītavāra&lt;/a&gt;&lt;/div&gt;&lt;div class="i"&gt;2.3.4.6 Paccanīkapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādanirodhavāra&lt;/div&gt;&lt;div class=h&gt;Paccuppannātītavāra&lt;/div&gt;&lt;div class=h&gt;Paccanīkapuggalokāsa&lt;/div&gt;&lt;div class="q" id="p_35Y9_864"&gt; &lt;div class="divNumber"&gt;207.&lt;/div&gt; &lt;div class="p"&gt;&lt;span class="pN"&gt;864&lt;/span&gt;»  Yassa yattha kusalā dhammā na uppajjanti tassa tattha akusalā dhammā na nirujjhitthāti? &lt;/div&gt;&lt;/div&gt;&lt;div class="q" id="p_35Y9_865"&gt; &lt;div class="p"&gt;&lt;span class="pN"&gt;865&lt;/span&gt;Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na nirujjhittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjanti akusalā ca dhammā na nirujjhittha. &lt;/div&gt;&lt;/div&gt;&lt;div class="q" id="p_35Y9_866"&gt; &lt;div class="p"&gt;&lt;span class="pN"&gt;866&lt;/span&gt;«  Yassa vā pana yattha akusalā dhammā na nirujjhittha tassa tattha kusalā dhammā na uppajjantīti? Āmantā. &lt;/div&gt;&lt;/div&gt;&lt;div class="q" id="p_35Y9_867"&gt; &lt;div class="p"&gt;&lt;span class="pN"&gt;867&lt;/span&gt;»  Yassa yattha kusalā dhammā na uppajjanti tassa tattha abyākatā dhammā na nirujjhitthāti? &lt;/div&gt;&lt;/div&gt;&lt;div class="q" id="p_35Y9_868"&gt; &lt;div class="p"&gt;&lt;span class="pN"&gt;868&lt;/span&gt;Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha kusalā ca dhammā na uppajjanti abyākatā ca dhammā na nirujjhittha. &lt;/div&gt;&lt;/div&gt;&lt;div class="q" id="p_35Y9_869"&gt; &lt;div class="p"&gt;&lt;span class="pN"&gt;869&lt;/span&gt;«  Yassa vā pana yattha abyākatā dhammā na nirujjhittha tassa tattha kusalā dhammā na uppajjantīti? Āmantā. &lt;/div&gt;&lt;/div&gt;&lt;div class="q" id="p_35Y9_870"&gt; &lt;div class="divNumber"&gt;208.&lt;/div&gt; &lt;div class="p"&gt;&lt;span class="pN"&gt;870&lt;/span&gt;»  Yassa yattha akusalā dhammā na uppajjanti tassa tattha abyākatā dhammā na nirujjhitthāti? &lt;/div&gt;&lt;/div&gt;&lt;div class="q" id="p_35Y9_871"&gt; &lt;div class="p"&gt;&lt;span class="pN"&gt;871&lt;/span&gt;Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha akusalā ca dhammā na uppajjanti abyākatā ca dhammā na nirujjhittha. &lt;/div&gt;&lt;/div&gt;&lt;div class="q" id="p_35Y9_872"&gt; &lt;div class="p"&gt;&lt;span class="pN"&gt;872&lt;/span&gt;«  Yassa vā pana yattha abyākatā dhammā na nirujjhittha tassa tattha akusalā dhammā na uppajjantīti? Āmantā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260387" title="Go to previous page"&gt;&amp;lt;&amp;lt; 2.3.4.5 Paccanīkaokāsa&lt;/a&gt;&lt;a href="javascript:void(0)" onclick="upP()" id="upL" name="258869" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258870" title="Go to next page"&gt;2.3.5 Paccuppannānāgatavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
