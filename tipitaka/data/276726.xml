<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.9"&gt;2.4.9 Chattupāhanavagga&lt;/a&gt;&lt;/div&gt;&lt;div class="i"&gt;2.4.9.7 Bhikkhuniummaddāpanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Chattupāhanavagga&lt;/div&gt;&lt;div class=h&gt;Bhikkhuniummaddāpanasikkhāpada&lt;/div&gt;&lt;div class="q" id="p_2V_3483"&gt; &lt;div class="divNumber"&gt;1206.&lt;/div&gt; &lt;div class="p"&gt;&lt;span class="pN"&gt;3483&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo bhikkhuniyā ummaddāpentipi parimaddāpentipi. Manussā vihāracārikaṃ āhiṇḍantā passitvā ujjhāyanti khiyyanti vipācenti—  “kathañhi nāma bhikkhuniyo bhikkhuniyā ummaddāpessantipi parimaddāpessantipi, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_3484"&gt; &lt;div class="p"&gt;&lt;span class="pN"&gt;3484&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo bhikkhuniyā ummaddāpessantipi parimaddāpessantipī”ti…pe…  “saccaṃ kira, bhikkhave, bhikkhuniyo bhikkhuniyā ummaddāpentipi parimaddāpentipī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo bhikkhuniyā ummaddāpessantipi parimaddāpessantipi. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3485"&gt; &lt;div class="divNumber"&gt;1207.&lt;/div&gt; &lt;div class="p"&gt;&lt;span class="pN"&gt;3485&lt;/span&gt;&lt;span class="bold"&gt;“Yā pana bhikkhunī bhikkhuniyā ummaddāpeyya vā parimaddāpeyya vā, pācittiyan”&lt;/span&gt;ti. (&lt;span class="italic"&gt;90&lt;/span&gt;:&lt;span class="bold"&gt;145&lt;/span&gt;) &lt;/div&gt;&lt;/div&gt;&lt;div class="q" id="p_2V_3486"&gt; &lt;div class="divNumber"&gt;1208.&lt;/div&gt; &lt;div class="p"&gt;&lt;span class="pN"&gt;3486&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3487"&gt; &lt;div class="p"&gt;&lt;span class="pN"&gt;3487&lt;/span&gt;&lt;span class="bold"&gt;Bhikkhuniyā&lt;/span&gt;ti aññāya bhikkhuniyā. &lt;span class="bold"&gt;Ummaddāpeyya vā&lt;/span&gt;ti ummaddāpeti, āpatti pācittiyassa. &lt;span class="bold"&gt;Parimaddāpeyya vā&lt;/span&gt;ti sambāhāpeti, āpatti pācittiyassa. &lt;/div&gt;&lt;/div&gt;&lt;div class="q" id="p_2V_3488"&gt; &lt;div class="divNumber"&gt;1209.&lt;/div&gt; &lt;div class="p"&gt;&lt;span class="pN"&gt;3488&lt;/span&gt;Anāpatti—  gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3489"&gt;&lt;span class="pN"&gt;3489&lt;/span&gt;Sattamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276725" title="Go to previous page"&gt;&amp;lt;&amp;lt; 2.4.9.6 Vāsitakasikkhāpada&lt;/a&gt;&lt;a href="javascript:void(0)" onclick="upP()" id="upL" name="273293" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276727" title="Go to next page"&gt;2.4.9.8--10 Sikkhamāna-sāmaṇerī-gihiniummaddāpanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
