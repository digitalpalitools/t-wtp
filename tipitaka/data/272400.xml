<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/7D"&gt;7D Mahāvaggapāḷi&lt;/a&gt; » &lt;a href="/tipitaka/7D/5"&gt;5 Janavasabhasutta&lt;/a&gt;&lt;/div&gt;&lt;div class="i"&gt;5.9 Sattasamādhiparikkhāra&lt;/div&gt;&lt;div class=h&gt;Janavasabhasutta&lt;/div&gt;&lt;div class=h&gt;Sattasamādhiparikkhāra&lt;/div&gt;&lt;div class="q" id="p_7D_637"&gt; &lt;div class="divNumber"&gt;290.&lt;/div&gt; &lt;div class="p"&gt;&lt;span class="pN"&gt;637&lt;/span&gt;&lt;span class="smallFont"&gt;“&lt;/span&gt;Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena satta samādhiparikkhārā sammāsamādhissa paribhāvanāya sammāsamādhissa pāripūriyā. Katame satta? Sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati. Yā kho, bho, imehi sattahaṅgehi cittassa ekaggatā parikkhatā, ayaṃ vuccati, bho, ariyo sammāsamādhi saupaniso itipi saparikkhāro itipi. Sammādiṭṭhissa, bho, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti. Sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti, sammāsamādhissa sammāñāṇaṃ pahoti, sammāñāṇassa sammāvimutti pahoti. Yañhi taṃ, bho, sammā vadamāno vadeyya—  &lt;span class="smallFont"&gt;‘&lt;/span&gt;svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi apārutā amatassa dvārā&lt;span class="smallFont"&gt;’&lt;/span&gt;ti idameva taṃ sammā vadamāno vadeyya. Svākkhāto hi, bho, bhagavatā dhammo sandiṭṭhiko, akāliko ehipassiko opaneyyiko paccattaṃ veditabbo viññūhi apārutā amatassa dvārā. &lt;/div&gt;&lt;/div&gt;&lt;div class="q" id="p_7D_638"&gt; &lt;div class="p"&gt;&lt;span class="pN"&gt;638&lt;/span&gt;Ye hi keci, bho, buddhe aveccappasādena samannāgatā, dhamme aveccappasādena samannāgatā, saṃghe aveccappasādena samannāgatā, ariyakantehi sīlehi samannāgatā, ye cime opapātikā dhammavinītā sātirekāni catuvīsatisatasahassāni māgadhakā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā. Atthi cevettha sakadāgāmino. &lt;/div&gt;&lt;/div&gt;&lt;div class="q" id="p_7D_639"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;639&lt;/div&gt; &lt;div class="G"&gt;Atthāyaṃ itarā pajā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;puññābhāgāti me mano;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṅkhātuṃ nopi sakkomi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;musāvādassa ottappan&lt;span class="smallFont"&gt;”&lt;/span&gt;ti. &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_7D_640"&gt; &lt;div class="divNumber"&gt;291.&lt;/div&gt; &lt;div class="p"&gt;&lt;span class="pN"&gt;640&lt;/span&gt;Imamatthaṃ, bhante, brahmā sanaṅkumāro bhāsittha, imamatthaṃ, bhante, brahmuno sanaṅkumārassa bhāsato vessavaṇassa mahārājassa evaṃ cetaso parivitakko udapādi—  &lt;span class="smallFont"&gt;“&lt;/span&gt;acchariyaṃ vata bho, abbhutaṃ vata bho, evarūpopi nāma uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī&lt;span class="smallFont"&gt;”&lt;/span&gt;ti. Atha, bhante, brahmā sanaṅkumāro vessavaṇassa mahārājassa cetasā cetoparivitakkamaññāya vessavaṇaṃ mahārājānaṃ etadavoca—  &lt;span class="smallFont"&gt;“&lt;/span&gt;taṃ kiṃ maññati bhavaṃ vessavaṇo mahārājā atītampi addhānaṃ evarūpo uḷāro satthā ahosi, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyiṃsu. Anāgatampi addhānaṃ evarūpo uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī&lt;span class="smallFont"&gt;”&lt;/span&gt;ti. &lt;/div&gt;&lt;/div&gt;&lt;div class="q" id="p_7D_641"&gt; &lt;div class="divNumber"&gt;292.&lt;/div&gt; &lt;div class="p"&gt;&lt;span class="pN"&gt;641&lt;/span&gt;Imamatthaṃ, bhante, brahmā sanaṅkumāro devānaṃ tāvatiṃsānaṃ abhāsi, imamatthaṃ vessavaṇo mahārājā brahmuno sanaṅkumārassa devānaṃ tāvatiṃsānaṃ bhāsato sammukhā sutaṃ sammukhā paṭiggahitaṃ sayaṃ parisāyaṃ ārocesi’”. &lt;/div&gt;&lt;/div&gt;&lt;div class="q" id="p_7D_642"&gt; &lt;div class="p"&gt;&lt;span class="pN"&gt;642&lt;/span&gt;Imamatthaṃ janavasabho yakkho vessavaṇassa mahārājassa sayaṃ parisāyaṃ bhāsato sammukhā sutaṃ sammukhā paṭiggahitaṃ bhagavato ārocesi. Imamatthaṃ bhagavā janavasabhassa yakkhassa sammukhā sutvā sammukhā paṭiggahetvā sāmañca abhiññāya āyasmato ānandassa ārocesi, imamatthamāyasmā ānando bhagavato sammukhā sutvā sammukhā paṭiggahetvā ārocesi bhikkhūnaṃ bhikkhunīnaṃ upāsakānaṃ upāsikānaṃ. Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāva devamanussehi suppakāsitanti. &lt;/div&gt;&lt;/div&gt;&lt;div class="ENDH3" id="p_7D_643"&gt;&lt;span class="pN"&gt;643&lt;/span&gt;Janavasabhasuttaṃ niṭṭhitaṃ pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272399" title="Go to previous page"&gt;&amp;lt;&amp;lt; 5.8 Catusatipaṭṭhāna&lt;/a&gt;&lt;a href="javascript:void(0)" onclick="upP()" id="upL" name="271663" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271664" title="Go to next page"&gt;6 Mahāgovindasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
