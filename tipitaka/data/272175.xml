<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/5"&gt;5 Samathabheda&lt;/a&gt;&lt;/div&gt;&lt;div class="i"&gt;5.11 Saṃsaṭṭhavāra&lt;/div&gt;&lt;div class=h&gt;Samathabheda&lt;/div&gt;&lt;div class=h&gt;Saṃsaṭṭhavāra&lt;/div&gt;&lt;div class="q" id="p_5V_1328"&gt; &lt;div class="divNumber"&gt;306.&lt;/div&gt; &lt;div class="p"&gt;&lt;span class="pN"&gt;1328&lt;/span&gt;Adhikaraṇanti vā samathāti vā ime dhammā saṃsaṭṭhā udāhu visaṃsaṭṭhā? Labbhā ca panimesaṃ dhammānaṃ vinibbhujitvā vinibbhujitvā nānākaraṇaṃ paññāpetunti? &lt;/div&gt;&lt;/div&gt;&lt;div class="q" id="p_5V_1329"&gt; &lt;div class="p"&gt;&lt;span class="pN"&gt;1329&lt;/span&gt;Adhikaraṇanti vā samathāti vā ime dhammā visaṃsaṭṭhā, no saṃsaṭṭhā. Labbhā ca panimesaṃ dhammānaṃ vinibbhujitvā vinibbhujitvā nānākaraṇaṃ paññāpetunti. So—  “mā hevan”tissa vacanīyo. Adhikaraṇanti vā samathāti vā ime dhammā saṃsaṭṭhā, no visaṃsaṭṭhā. No ca labbhā imesaṃ dhammānaṃ vinibbhujitvā vinibbhujitvā nānākaraṇaṃ paññāpetuṃ. Taṃ kissa hetu? Nanu vuttaṃ bhagavatā—  “cattārimāni, bhikkhave, adhikaraṇāni, satta samathā. Adhikaraṇā samathehi sammanti, samathā adhikaraṇehi sammanti. Evaṃ, ime dhammā saṃsaṭṭhā no visaṃsaṭṭhā; no ca labbhā imesaṃ dhammānaṃ vinibbhujitvā vinibbhujitvā nānākaraṇaṃ paññāpetun”ti. &lt;/div&gt;&lt;/div&gt;&lt;div class="CENTER" id="p_5V_1330"&gt;&lt;span class="pN"&gt;1330&lt;/span&gt;Saṃsaṭṭhavāro niṭṭhito soḷasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272174" title="Go to previous page"&gt;&amp;lt;&amp;lt; 5.10 Samathavāra, vissajjanāvāra&lt;/a&gt;&lt;a href="javascript:void(0)" onclick="upP()" id="upL" name="271629" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272176" title="Go to next page"&gt;5.12 Sammativāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
