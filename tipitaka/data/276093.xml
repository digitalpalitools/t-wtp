<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A6"&gt;16A6 Chakkanipātapāḷi&lt;/a&gt; » &lt;a href="/tipitaka/16A6/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/16A6/1/1.3"&gt;1.3 Anuttariyavagga&lt;/a&gt;&lt;/div&gt;&lt;div class="i"&gt;1.3.2 Aparihāniyasutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Anuttariyavagga&lt;/div&gt;&lt;div class=h&gt;Aparihāniyasutta&lt;/div&gt;&lt;div class="q" id="p_16A6_139"&gt; &lt;div class="divNumber"&gt;22.&lt;/div&gt; &lt;div class="p"&gt;&lt;span class="pN"&gt;139&lt;/span&gt;“Chayime, bhikkhave, aparihāniye dhamme desessāmi, taṃ suṇātha…pe…  katame ca, bhikkhave, cha aparihāniyā dhammā? Na kammārāmatā, na bhassārāmatā, na niddārāmatā, na saṅgaṇikārāmatā, sovacassatā, kalyāṇamittatā—  ime kho, bhikkhave, cha aparihāniyā dhammā. &lt;/div&gt;&lt;/div&gt;&lt;div class="q" id="p_16A6_140"&gt; &lt;div class="p"&gt;&lt;span class="pN"&gt;140&lt;/span&gt;Ye hi keci, bhikkhave, atītamaddhānaṃ na parihāyiṃsu kusalehi dhammehi, sabbete imeheva chahi dhammehi na parihāyiṃsu kusalehi dhammehi. Yepi hi keci, bhikkhave, anāgatamaddhānaṃ na parihāyissanti kusalehi dhammehi, sabbete imeheva chahi dhammehi na parihāyissanti kusalehi dhammehi. Yepi hi keci, bhikkhave, etarahi na parihāyanti kusalehi dhammehi, sabbete imeheva chahi dhammehi na parihāyanti kusalehi dhammehī”ti. &lt;/div&gt;&lt;/div&gt;&lt;div class="CENTER" id="p_16A6_141"&gt;&lt;span class="pN"&gt;141&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276092" title="Go to previous page"&gt;&amp;lt;&amp;lt; 1.3.1 Sāmakasutta&lt;/a&gt;&lt;a href="javascript:void(0)" onclick="upP()" id="upL" name="273171" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276094" title="Go to next page"&gt;1.3.3 Bhayasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
