<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/7"&gt;7 Iddhipādasaṃyutta&lt;/a&gt; » &lt;a href="/tipitaka/14S5/7/7.1"&gt;7.1 Cāpālavagga&lt;/a&gt;&lt;/div&gt;&lt;div class="i"&gt;7.1.9 Ñāṇasutta&lt;/div&gt;&lt;div class=h&gt;Iddhipādasaṃyutta&lt;/div&gt;&lt;div class=h&gt;Cāpālavagga&lt;/div&gt;&lt;div class=h&gt;Ñāṇasutta&lt;/div&gt;&lt;div class="q" id="p_14S5_1360"&gt; &lt;div class="divNumber"&gt;821.&lt;/div&gt; &lt;div class="p"&gt;&lt;span class="pN"&gt;1360&lt;/span&gt;“‘Ayaṃ chandasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘So kho panāyaṃ chandasamādhippadhānasaṅkhārasamannāgato iddhipādo bhāvetabbo’ti me, bhikkhave…  ‘bhāvito’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_1361"&gt; &lt;div class="p"&gt;&lt;span class="pN"&gt;1361&lt;/span&gt;‘Ayaṃ vīriyasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘So kho panāyaṃ vīriyasamādhippadhānasaṅkhārasamannāgato iddhipādo bhāvetabbo’ti me, bhikkhave…  ‘bhāvito’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_1362"&gt; &lt;div class="p"&gt;&lt;span class="pN"&gt;1362&lt;/span&gt;‘Ayaṃ cittasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘So kho panāyaṃ cittasamādhippadhānasaṅkhārasamannāgato iddhipādo bhāvetabbo’ti me, bhikkhave…  ‘bhāvito’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_1363"&gt; &lt;div class="p"&gt;&lt;span class="pN"&gt;1363&lt;/span&gt;‘Ayaṃ vīmaṃsāsamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘So kho panāyaṃ vīmaṃsāsamādhippadhānasaṅkhārasamannāgato iddhipādo bhāvetabbo’ti me, bhikkhave…  ‘bhāvito’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādī”ti. &lt;/div&gt;&lt;/div&gt;&lt;div class="CENTER" id="p_14S5_1364"&gt;&lt;span class="pN"&gt;1364&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274834" title="Go to previous page"&gt;&amp;lt;&amp;lt; 7.1.8 Buddhasutta&lt;/a&gt;&lt;a href="javascript:void(0)" onclick="upP()" id="upL" name="272855" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274836" title="Go to next page"&gt;7.1.10 Cetiyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
