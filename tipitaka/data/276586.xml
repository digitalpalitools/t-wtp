<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/1"&gt;1 Mahāvibhaṅga&lt;/a&gt; » &lt;a href="/tipitaka/2V/1/1.7"&gt;1.7 Sekhiyakaṇḍa&lt;/a&gt; » &lt;a href="/tipitaka/2V/1/1.7/1.7.6"&gt;1.7.6 Surusuruvagga&lt;/a&gt;&lt;/div&gt;&lt;div class="i"&gt;1.7.6.5 Sāmisasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Sekhiyakaṇḍa&lt;/div&gt;&lt;div class=h&gt;Surusuruvagga&lt;/div&gt;&lt;div class=h&gt;Sāmisasikkhāpada&lt;/div&gt;&lt;div class="q" id="p_2V_1960"&gt;&lt;div class="divNumber"&gt;631.&lt;/div&gt;&lt;div class="p"&gt;&lt;span class="pN"&gt;1960&lt;/span&gt;Tena samayena buddho bhagavā bhaggesu viharati susumāragire bhesakaḷāvane migadāye. Tena kho pana samayena bhikkhū kokanade pāsāde sāmisena hatthena pānīyathālakaṃ paṭiggaṇhanti. Manussā ujjhāyanti khiyyanti vipācenti— “kathañhi nāma samaṇā sakyaputtiyā sāmisena hatthena pānīyathālakaṃ paṭiggahessanti, seyyathāpi gihī kāmabhogino”ti.&lt;/div&gt;&lt;/div&gt;&lt;div class="q" id="p_2V_1961"&gt;&lt;div class="p"&gt;&lt;span class="pN"&gt;1961&lt;/span&gt;Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe… te ujjhāyanti khiyyanti vipācenti— “kathañhi nāma bhikkhū sāmisena hatthena pānīyathālakaṃ paṭiggahessantī”ti…pe… “saccaṃ kira, bhikkhave, bhikkhū sāmisena hatthena pānīyathālakaṃ paṭiggaṇhantī”ti? “Saccaṃ, bhagavā”ti. Vigarahi buddho bhagavā…pe… kathañhi nāma te, bhikkhave, moghapurisā sāmisena hatthena pānīyathālakaṃ paṭiggahessanti. Netaṃ, bhikkhave, appasannānaṃ vā pasādāya…pe… evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_2V_1962"&gt;&lt;div class="p"&gt;&lt;span class="pN"&gt;1962&lt;/span&gt;&lt;span class="bold"&gt;“Na sāmisena hatthena pānīyathālakaṃ paṭiggahessāmīti sikkhā karaṇīyā”&lt;/span&gt;ti. (&lt;span class="italic"&gt;55&lt;/span&gt;:&lt;span class="bold"&gt;200&lt;/span&gt;)&lt;/div&gt;&lt;/div&gt;&lt;div class="q" id="p_2V_1963"&gt;&lt;div class="p"&gt;&lt;span class="pN"&gt;1963&lt;/span&gt;Na sāmisena hatthena pānīyathālako paṭiggahetabbo. Yo anādariyaṃ paṭicca sāmisena hatthena pānīyathālakaṃ paṭiggaṇhāti, āpatti dukkaṭassa.&lt;/div&gt;&lt;/div&gt;&lt;div class="q" id="p_2V_1964"&gt;&lt;div class="p"&gt;&lt;span class="pN"&gt;1964&lt;/span&gt;Anāpatti— asañcicca, assatiyā, ajānantassa, gilānassa, “dhovissāmī”ti vā “dhovāpessāmī”ti vā paṭiggaṇhāti, āpadāsu, ummattakassa, ādikammikassāti.&lt;/div&gt;&lt;/div&gt;&lt;div class="CENTER" id="p_2V_1965"&gt;&lt;span class="pN"&gt;1965&lt;/span&gt;Pañcamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276585" title="Go to previous page"&gt;&amp;lt;&amp;lt; 1.7.6.4 Oṭṭhanillehakasikkhāpada&lt;/a&gt;&lt;a href="javascript:void(0)" onclick="upP()" id="upL" name="273248" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276587" title="Go to next page"&gt;1.7.6.6 Sasitthakasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
