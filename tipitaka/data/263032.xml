<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/11"&gt;11 Ācayagāmittika&lt;/a&gt; » &lt;a href="/tipitaka/37P1/11/11.7"&gt;11.7 Pañhāvāra&lt;/a&gt; » &lt;a href="/tipitaka/37P1/11/11.7/11.7.1"&gt;11.7.1 Paccayānuloma&lt;/a&gt; » &lt;a href="/tipitaka/37P1/11/11.7/11.7.1/11.7.1.1"&gt;11.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Upanissaya&lt;/div&gt;&lt;div class=h&gt;Ācayagāmittika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Upanissaya&lt;/div&gt;&lt;div class="q" id="p_37P1_1589"&gt; &lt;div class="divNumber"&gt;54.&lt;/div&gt; &lt;div class="p"&gt;&lt;span class="pN"&gt;1589&lt;/span&gt;Ācayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  ācayagāmiṃ saddhaṃ upanissāya dānaṃ deti, sīlaṃ…pe…  uposathakammaṃ…pe…  jhānaṃ…pe…  vipassanaṃ…pe…  abhiññaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti, ācayagāmiṃ sīlaṃ…  sutaṃ…  cāgaṃ…  paññaṃ…  rāgaṃ…  dosaṃ…  mohaṃ…  mānaṃ…  diṭṭhiṃ…  patthanaṃ upanissāya dānaṃ deti. Sīlaṃ…pe…  uposathakammaṃ…pe…  jhānaṃ…pe…  vipassanaṃ…pe…  abhiññaṃ…pe…  samāpattiṃ…pe…  pāṇaṃ hanati…pe…  saṃghaṃ bhindati. Ācayagāmī saddhā…pe…  paññā, rāgo…pe…  patthanā ācayagāmiyā saddhāya…pe…  paññāya, rāgassa…pe…  patthanāya upanissayapaccayena paccayo. Paṭhamassa jhānassa parikammaṃ paṭhamassa jhānassa upanissayapaccayena paccayo… . Nevasaññānāsaññāyatanassa parikammaṃ nevasaññānāsaññāyatanassa upanissayapaccayena paccayo. Paṭhamaṃ jhānaṃ dutiyassa jhānassa…pe…  ākiñcaññāyatanaṃ nevasaññānāsaññāyatanassa upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1590"&gt; &lt;div class="p"&gt;&lt;span class="pN"&gt;1590&lt;/span&gt;Ācayagāmī dhammo apacayagāmissa dhammassa upanissayapaccayena paccayo—  anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  paṭhamassa maggassa parikammaṃ paṭhamassa maggassa…pe…  catutthassa maggassa parikammaṃ catutthassa maggassa upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1591"&gt; &lt;div class="p"&gt;&lt;span class="pN"&gt;1591&lt;/span&gt;Ācayagāmī dhammo nevācayagāmināpacayagāmissa dhammassa upanissayapaccayena paccayo—  anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  ācayagāmiṃ saddhaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Ācayagāmiṃ sīlaṃ…pe…  paññaṃ. Rāgaṃ…pe…  patthanaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Ācayagāmī saddhā…pe…  paññā. Rāgo…pe…  patthanā, kāyikassa sukhassa, kāyikassa dukkhassa phalasamāpattiyā upanissayapaccayena paccayo. Kusalākusalaṃ kammaṃ vipākassa upanissayapaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1592"&gt; &lt;div class="divNumber"&gt;55.&lt;/div&gt; &lt;div class="p"&gt;&lt;span class="pN"&gt;1592&lt;/span&gt;Apacayagāmī dhammo apacayagāmissa dhammassa upanissayapaccayena paccayo. &lt;span class="bold"&gt;Pakatūpanissayo&lt;/span&gt;—  paṭhamo maggo dutiyassa maggassa…pe…  tatiyo maggo catutthassa maggassa upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1593"&gt; &lt;div class="p"&gt;&lt;span class="pN"&gt;1593&lt;/span&gt;Apacayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  sekkhā maggaṃ upanissāya anuppannaṃ kusalasamāpattiṃ uppādenti, uppannaṃ samāpajjanti, saṅkhāre aniccato dukkhato anattato vipassanti, maggo sekkhānaṃ atthapaṭisambhidāya…pe…  paṭibhānapaṭisambhidāya ṭhānāṭhānakosallassa upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1594"&gt; &lt;div class="p"&gt;&lt;span class="pN"&gt;1594&lt;/span&gt;Apacayagāmī dhammo nevācayagāmināpacayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  arahā maggaṃ upanissāya anuppannaṃ kiriyasamāpattiṃ uppādeti, uppannaṃ samāpajjati…pe…  ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1595"&gt; &lt;div class="divNumber"&gt;56.&lt;/div&gt; &lt;div class="p"&gt;&lt;span class="pN"&gt;1595&lt;/span&gt;Nevācayagāmināpacayagāmī dhammo nevācayagāmināpacayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  kāyikaṃ sukhaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya attānaṃ ātāpeti paritāpeti…pe…  kāyikaṃ sukhaṃ…  kāyikaṃ dukkhaṃ…  utu…  bhojanaṃ…  senāsanaṃ kāyikassa sukhassa, kāyikassa dukkhassa phalasamāpattiyā upanissayapaccayena paccayo. Arahā kāyikaṃ sukhaṃ upanissāya anuppannaṃ kiriyasamāpattiṃ uppādeti…pe…  vipassati. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya…pe…  vipassati. (1) &lt;/div&gt;&lt;/div&gt;&lt;div class="q" id="p_37P1_1596"&gt; &lt;div class="p"&gt;&lt;span class="pN"&gt;1596&lt;/span&gt;Nevācayagāmināpacayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  kāyikaṃ sukhaṃ upanissāya dānaṃ deti…pe…  samāpattiṃ uppādeti, pāṇaṃ hanati…pe…  saṃghaṃ bhindati. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  saṃghaṃ bhindati, kāyikaṃ sukhaṃ…pe…  senāsanaṃ ācayagāmiyā saddhāya…pe…  paññāya, rāgassa…pe…  patthanāya upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1597"&gt; &lt;div class="p"&gt;&lt;span class="pN"&gt;1597&lt;/span&gt;Nevācayagāmināpacayagāmī dhammo apacayagāmissa dhammassa upanissayapaccayena paccayo—  ārammaṇūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  kāyikaṃ sukhaṃ upanissāya maggaṃ uppādeti. Kāyikaṃ dukkhaṃ…pe…  senāsanaṃ upanissāya maggaṃ uppādeti, kāyikaṃ sukhaṃ, kāyikaṃ dukkhaṃ…pe…  senāsanaṃ maggassa upanissayapaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263031" title="Go to previous page"&gt;&amp;lt;&amp;lt; Samanantarādi&lt;/a&gt;&lt;a href="javascript:void(0)" onclick="upP()" id="upL" name="260779" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263033" title="Go to next page"&gt; Purejāta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
