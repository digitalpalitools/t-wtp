<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.5 Dhotakamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Dhotakamāṇavapucchāniddesa&lt;/div&gt;&lt;div class="q" id="p_25Cn_481"&gt; &lt;div class="divNumber"&gt;30.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;481&lt;/div&gt; &lt;div class="G"&gt;&lt;span class="bold"&gt;Pucchāmi taṃ bhagavā brūhi metaṃ, &lt;span class="gathaQuote"&gt;(iccāyasmā dhotako)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vācābhikaṅkhāmi mahesi tuyhaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tava sutvāna nigghosaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sikkhe nibbānamattano.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_482"&gt; &lt;div class="p"&gt;&lt;span class="pN"&gt;482&lt;/span&gt;&lt;span class="bold"&gt;Pucchāmi taṃ bhagavā brūhi metan&lt;/span&gt;ti. &lt;span class="bold"&gt;Pucchāmī&lt;/span&gt;ti tisso pucchā—  adiṭṭhajotanā pucchā, diṭṭhasaṃsandanā pucchā, vimaticchedanā pucchā…pe…  imā tisso pucchā…pe…  nibbānapucchā. &lt;span class="bold"&gt;Pucchāmi tan&lt;/span&gt;ti pucchāmi taṃ yācāmi taṃ ajjhesāmi taṃ pasādemi taṃ, kathayassu meti—  pucchāmi taṃ. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti. &lt;span class="bold"&gt;Brūhi metan&lt;/span&gt;ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  pucchāmi taṃ bhagavā brūhi metaṃ. &lt;/div&gt;&lt;/div&gt;&lt;div class="q" id="p_25Cn_483"&gt; &lt;div class="p"&gt;&lt;span class="pN"&gt;483&lt;/span&gt;&lt;span class="bold"&gt;Iccāyasmā dhotako&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe…  &lt;span class="bold"&gt;āyasmā&lt;/span&gt;ti piyavacanaṃ garuvacanaṃ sagāravasappatissādhivacanametaṃ āyasmāti. &lt;span class="bold"&gt;Dhotako&lt;/span&gt;ti tassa brāhmaṇassa nāmaṃ saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpoti—  iccāyasmā dhotako. &lt;/div&gt;&lt;/div&gt;&lt;div class="q" id="p_25Cn_484"&gt; &lt;div class="p"&gt;&lt;span class="pN"&gt;484&lt;/span&gt;&lt;span class="bold"&gt;Vācābhikaṅkhāmi mahesi tuyhan&lt;/span&gt;ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ kaṅkhāmi abhikaṅkhāmi icchāmi sādiyāmi patthayāmi pihayāmi abhijappāmi. &lt;span class="bold"&gt;Mahesī&lt;/span&gt;ti kiṃ mahesi bhagavā? Mahantaṃ sīlakkhandhaṃ esī gavesī pariyesīti mahesi…pe…  kahaṃ narāsabhoti mahesīti—  vācābhikaṅkhāmi mahesi tuyhaṃ. &lt;/div&gt;&lt;/div&gt;&lt;div class="q" id="p_25Cn_485"&gt; &lt;div class="p"&gt;&lt;span class="pN"&gt;485&lt;/span&gt;&lt;span class="bold"&gt;Tava sutvāna nigghosan&lt;/span&gt;ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ sutvā suṇitvā uggahetvā upadhārayitvā upalakkhayitvāti—  tava sutvāna nigghosaṃ. &lt;/div&gt;&lt;/div&gt;&lt;div class="q" id="p_25Cn_486"&gt; &lt;div class="p"&gt;&lt;span class="pN"&gt;486&lt;/span&gt;&lt;span class="bold"&gt;Sikkhe nibbānamattano&lt;/span&gt;ti. &lt;span class="bold"&gt;Sikkhā&lt;/span&gt;ti tisso sikkhā—  adhisīlasikkhā, adhicittasikkhā, adhipaññāsikkhā…pe…  ayaṃ adhipaññāsikkhā. &lt;span class="bold"&gt;Nibbānamattano&lt;/span&gt;ti attano rāgassa nibbāpanāya, dosassa nibbāpanāya, mohassa nibbāpanāya, kodhassa nibbāpanāya, upanāhassa nibbāpanāya…pe…  sabbākusalābhisaṅkhārānaṃ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. Imā tisso sikkhāyo āvajjanto sikkheyya, jānanto sikkheyya, passanto sikkheyya, paccavekkhanto sikkheyya, cittaṃ padahanto sikkheyya, saddhāya adhimuccanto sikkheyya, vīriyaṃ paggaṇhanto sikkheyya, satiṃ upaṭṭhapento sikkheyya, cittaṃ samādahanto sikkheyya, paññāya pajānanto sikkheyya, abhiññeyyaṃ abhijānanto sikkheyya, pariññeyyaṃ parijānanto sikkheyya, pahātabbaṃ pajahanto sikkheyya, bhāvetabbaṃ bhāvento sikkheyya, sacchikātabbaṃ sacchikaronto sikkheyya, ācareyya samācareyya samādāya vatteyyāti—  sikkhe nibbānamattano. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_487"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;487&lt;/div&gt; &lt;div class="G"&gt;“Pucchāmi taṃ bhagavā brūhi metaṃ, &lt;span class="gathaQuote"&gt;(iccāyasmā dhotako)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vācābhikaṅkhāmi mahesi tuyhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tava sutvāna nigghosaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sikkhe nibbānamattano”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_488"&gt; &lt;div class="divNumber"&gt;31.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;488&lt;/div&gt; &lt;div class="G"&gt;&lt;span class="bold"&gt;Tenahātappaṃ karohi, &lt;span class="gathaQuote"&gt;(dhotakāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Idheva nipako sato;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ito sutvāna nigghosaṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sikkhe nibbānamattano.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_489"&gt; &lt;div class="p"&gt;&lt;span class="pN"&gt;489&lt;/span&gt;&lt;span class="bold"&gt;Tenahātappaṃ karohī&lt;/span&gt;ti ātappaṃ karohi, ussāhaṃ karohi, ussoḷhiṃ karohi, thāmaṃ karohi, dhitiṃ karohi, vīriyaṃ karohi, chandaṃ janehi sañjanehi upaṭṭhapehi samuṭṭhapehi nibbattehi abhinibbattehīti—  tenahātappaṃ karohi. &lt;/div&gt;&lt;/div&gt;&lt;div class="q" id="p_25Cn_490"&gt; &lt;div class="p"&gt;&lt;span class="pN"&gt;490&lt;/span&gt;&lt;span class="bold"&gt;Dhotakā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  dhotakāti bhagavā. &lt;/div&gt;&lt;/div&gt;&lt;div class="q" id="p_25Cn_491"&gt; &lt;div class="p"&gt;&lt;span class="pN"&gt;491&lt;/span&gt;&lt;span class="bold"&gt;Idheva nipako sato&lt;/span&gt;ti. &lt;span class="bold"&gt;Idhā&lt;/span&gt;ti imissā diṭṭhiyā imissā khantiyā imissā ruciyā imasmiṃ ādāye imasmiṃ dhamme imasmiṃ vinaye imasmiṃ dhammavinaye imasmiṃ pāvacane imasmiṃ brahmacariye imasmiṃ satthusāsane imasmiṃ attabhāve imasmiṃ manussaloke. &lt;span class="bold"&gt;Nipako&lt;/span&gt;ti nipako paṇḍito paññavā buddhimā ñāṇī vibhāvī medhāvī. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato…pe…  so vuccati satoti—  idheva nipako sato. &lt;/div&gt;&lt;/div&gt;&lt;div class="q" id="p_25Cn_492"&gt; &lt;div class="p"&gt;&lt;span class="pN"&gt;492&lt;/span&gt;&lt;span class="bold"&gt;Ito sutvāna nigghosan&lt;/span&gt;ti ito mayhaṃ vacanaṃ byappathaṃ desanaṃ anusāsanaṃ anusiṭṭhaṃ sutvā suṇitvā uggaṇhitvā upadhārayitvā upalakkhayitvāti—  ito sutvāna nigghosaṃ. &lt;/div&gt;&lt;/div&gt;&lt;div class="q" id="p_25Cn_493"&gt; &lt;div class="p"&gt;&lt;span class="pN"&gt;493&lt;/span&gt;&lt;span class="bold"&gt;Sikkhe nibbānamattano&lt;/span&gt;ti. &lt;span class="bold"&gt;Sikkhā&lt;/span&gt;ti tisso sikkhā—  adhisīlasikkhā, adhicittasikkhā, adhipaññāsikkhā…pe…  ayaṃ adhipaññāsikkhā. &lt;span class="bold"&gt;Nibbānamattano&lt;/span&gt;ti attano rāgassa nibbāpanāya, dosassa nibbāpanāya, mohassa nibbāpanāya, kodhassa nibbāpanāya, upanāhassa nibbāpanāya…pe…  sabbākusalābhisaṅkhārānaṃ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. Imā tisso sikkhāyo āvajjanto sikkheyya, jānanto sikkheyya…pe…  sacchikātabbaṃ sacchikaronto sikkheyya, ācareyya samācareyya samādāya vatteyyāti—  sikkhe nibbānamattano. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_494"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;494&lt;/div&gt; &lt;div class="G"&gt;“Tenahātappaṃ karohi, &lt;span class="gathaQuote"&gt;(dhotakāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Idheva nipako sato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ito sutvāna nigghosaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sikkhe nibbānamattano”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_495"&gt; &lt;div class="divNumber"&gt;32.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;495&lt;/div&gt; &lt;div class="G"&gt;&lt;span class="bold"&gt;Passāmahaṃ devamanussaloke,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Akiñcanaṃ brāhmaṇamiriyamānaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṃ taṃ namassāmi samantacakkhu,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Pamuñca maṃ sakka kathaṃkathāhi.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_496"&gt; &lt;div class="p"&gt;&lt;span class="pN"&gt;496&lt;/span&gt;&lt;span class="bold"&gt;Passāmahaṃ devamanussaloke&lt;/span&gt;ti. &lt;span class="bold"&gt;Devā&lt;/span&gt;ti tayo devā—  sammutidevā, upapattidevā, visuddhidevā. Katame sammutidevā? Sammutidevā vuccanti rājāno ca rājakumārā ca deviyo ca. Ime vuccanti sammutidevā. Katame upapattidevā? Upapattidevā vuccanti cātumahārājikā devā tāvatiṃsā devā yāmā devā tusitā devā nimmānaratī devā paranimmitavasavattī devā brahmakāyikā devā ye ca devā taduttari. Ime vuccanti upapattidevā. Katame visuddhidevā? Visuddhidevā vuccanti tathāgatasāvakā arahanto khīṇāsavā ye ca paccekabuddhā. Ime vuccanti visuddhidevā. Bhagavā sammutidevānañca upapattidevānañca visuddhidevānañca devo ca atidevo ca devātidevo ca sīhasīho nāganāgo gaṇigaṇī munimunī rājarājā. &lt;span class="bold"&gt;Passāmahaṃ devamanussaloke&lt;/span&gt;ti manussaloke devaṃ passāmi atidevaṃ passāmi devātidevaṃ passāmi dakkhāmi olokemi nijjhāyāmi upaparikkhāmīti—  passāmahaṃ devamanussaloke. &lt;/div&gt;&lt;/div&gt;&lt;div class="q" id="p_25Cn_497"&gt; &lt;div class="p"&gt;&lt;span class="pN"&gt;497&lt;/span&gt;&lt;span class="bold"&gt;Ākiñcanaṃ brāhmaṇamiriyamānan&lt;/span&gt;ti. &lt;span class="bold"&gt;Akiñcanan&lt;/span&gt;ti rāgakiñcanaṃ dosakiñcanaṃ mohakiñcanaṃ mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ, te kiñcanā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā, tasmā buddho akiñcano. &lt;span class="bold"&gt;Brāhmaṇo&lt;/span&gt;ti bhagavā sattannaṃ dhammānaṃ bāhitattā brāhmaṇo—  sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti, rāgo bāhito hoti, doso bāhito hoti, moho bāhito hoti, māno bāhito hoti, bāhitāssa honti pāpakā akusalā dhammā saṃkilesikā ponobhavikā sadarā dukkhavipākā āyatiṃ jātijarāmaraṇiyā. &lt;/div&gt;&lt;/div&gt;&lt;div class="q" id="p_25Cn_498"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;498&lt;/div&gt; &lt;div class="G"&gt;Bāhitvā sabbapāpakāni, &lt;span class="gathaQuote"&gt;(sabhiyāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vimalo sādhusamāhito ṭhitatto;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saṃsāramaticca kevalī so,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Asito tādi pavuccate sa brahmāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_499"&gt; &lt;div class="p"&gt;&lt;span class="pN"&gt;499&lt;/span&gt;&lt;span class="bold"&gt;Iriyamānan&lt;/span&gt;ti carantaṃ viharantaṃ iriyantaṃ vattentaṃ pālentaṃ yapentaṃ yāpentanti—  akiñcanaṃ brāhmaṇamiriyamānaṃ. &lt;/div&gt;&lt;/div&gt;&lt;div class="q" id="p_25Cn_500"&gt; &lt;div class="p"&gt;&lt;span class="pN"&gt;500&lt;/span&gt;&lt;span class="bold"&gt;Taṃ taṃ namassāmi samantacakkhū&lt;/span&gt;ti. &lt;span class="bold"&gt;Tan&lt;/span&gt;ti bhagavantaṃ bhaṇati. &lt;span class="bold"&gt;Namassāmī&lt;/span&gt;ti kāyena vā namassāmi, vācāya vā namassāmi, cittena vā namassāmi, anvatthapaṭipattiyā vā namassāmi, dhammānudhammapaṭipattiyā vā namassāmi sakkaromi garuṃ karomi mānemi pūjemi. &lt;span class="bold"&gt;Samantacakkhū&lt;/span&gt;ti samantacakkhu vuccati sabbaññutañāṇaṃ. Bhagavā sabbaññutañāṇena upeto samupeto upāgato samupāgato upapanno samupapanno samannāgato. &lt;/div&gt;&lt;/div&gt;&lt;div class="q" id="p_25Cn_501"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;501&lt;/div&gt; &lt;div class="G"&gt;“Na tassa addiṭṭhamidhatthi kiñci,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atho aviññātamajānitabbaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbaṃ abhiññāsi yadatthi neyyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tathāgato tena samantacakkhū”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_502"&gt; &lt;div class="p"&gt;&lt;span class="pN"&gt;502&lt;/span&gt;Taṃ taṃ namassāmi samantacakkhu. &lt;/div&gt;&lt;/div&gt;&lt;div class="q" id="p_25Cn_503"&gt; &lt;div class="p"&gt;&lt;span class="pN"&gt;503&lt;/span&gt;&lt;span class="bold"&gt;Pamuñca maṃ sakka kathaṃkathāhī&lt;/span&gt;ti. &lt;span class="bold"&gt;Sakkā&lt;/span&gt;ti sakko bhagavā sakyakulā pabbajitotipi sakko. Atha vā aḍḍho mahaddhano dhanavātipi sakko. Tassimāni dhanāni, seyyathidaṃ—  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ nibbānadhanaṃ. Imehi anekavidhehi dhanaratanehi aḍḍho mahaddhano dhanavātipi sakko. Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṃsotipi sakko. Kathaṃkathā vuccati vicikicchā. Dukkhe kaṅkhā, dukkhasamudaye kaṅkhā, dukkhanirodhe kaṅkhā, dukkhanirodhagāminiyā paṭipadāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhā. Yā evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho saṃsayo anekaṃsaggāho āsappanā parisappanā apariyogāhanā chambhitattaṃ cittassa manovilekho. &lt;span class="bold"&gt;Pamuñca maṃ sakka kathaṃkathāhī&lt;/span&gt;ti muñca maṃ pamuñca maṃ mocehi maṃ pamocehi maṃ uddhara maṃ samuddhara maṃ vuṭṭhāpehi maṃ kathaṃkathāsallatoti—  pamuñca maṃ sakka kathaṃkathāhi. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_504"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;504&lt;/div&gt; &lt;div class="G"&gt;“Passāmahaṃ devamanussaloke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Akiñcanaṃ brāhmaṇamiriyamānaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ taṃ namassāmi samantacakkhu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pamuñca maṃ sakka kathaṃkathāhī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_505"&gt; &lt;div class="divNumber"&gt;33.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;505&lt;/div&gt; &lt;div class="G"&gt;&lt;span class="bold"&gt;Nāhaṃ sahissāmi pamocanāya,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kathaṃkathiṃ dhotaka kañci loke;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Dhammañca seṭṭhaṃ abhijānamāno,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evaṃ tuvaṃ oghamimaṃ taresi.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_506"&gt; &lt;div class="p"&gt;&lt;span class="pN"&gt;506&lt;/span&gt;&lt;span class="bold"&gt;Nāhaṃ sahissāmi pamocanāyā&lt;/span&gt;ti nāhaṃ taṃ sakkomi muñcituṃ pamuñcituṃ mocetuṃ pamocetuṃ uddharituṃ samuddharituṃ uṭṭhāpetuṃ samuṭṭhāpetuṃ kathaṃkathāsallatoti. Evampi nāhaṃ sahissāmi pamocanāya. Atha vā na īhāmi na samīhāmi na ussahāmi na vāyamāmi na ussāhaṃ karomi na ussoḷhiṃ karomi na thāmaṃ karomi na dhitiṃ karomi na vīriyaṃ karomi na chandaṃ janemi na sañjanemi na nibbattemi na abhinibbattemi assaddhe puggale acchandike kusīte hīnavīriye appaṭipajjamāne dhammadesanāyāti. Evampi nāhaṃ sahissāmi pamocanāya. Atha vā natthañño koci mocetā. Te yadi moceyyuṃ sakena thāmena sakena balena sakena vīriyena sakena parakkamena sakena purisathāmena sakena purisabalena sakena purisavīriyena sakena purisaparakkamena attanā sammāpaṭipadaṃ anulomapaṭipadaṃ apaccanīkapaṭipadaṃ anvatthapaṭipadaṃ dhammānudhammapaṭipadaṃ paṭipajjamānā moceyyunti. Evampi nāhaṃ sahissāmi pamocanāya. &lt;/div&gt;&lt;/div&gt;&lt;div class="q" id="p_25Cn_507"&gt; &lt;div class="p"&gt;&lt;span class="pN"&gt;507&lt;/span&gt;Vuttañhetaṃ bhagavatā—  “so vata, cunda, attanā palipapalipanno paraṃ palipapalipannaṃ uddharissatīti netaṃ ṭhānaṃ vijjati. So vata, cunda, attanā adanto avinīto aparinibbuto paraṃ damessati vinessati parinibbāpessatīti netaṃ ṭhānaṃ vijjatī”ti. Evampi nāhaṃ sahissāmi pamocanāya. &lt;/div&gt;&lt;/div&gt;&lt;div class="q" id="p_25Cn_508"&gt; &lt;div class="p"&gt;&lt;span class="pN"&gt;508&lt;/span&gt;Vuttañhetaṃ bhagavatā—  &lt;/div&gt;&lt;/div&gt;&lt;div class="q" id="p_25Cn_509"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;509&lt;/div&gt; &lt;div class="G"&gt;“Attanā hi kataṃ pāpaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;attanā saṅkilissati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Attanā akataṃ pāpaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;attanāva visujjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Suddhi asuddhi paccattaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāñño aññaṃ visodhaye”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_510"&gt; &lt;div class="p"&gt;&lt;span class="pN"&gt;510&lt;/span&gt;Evampi nāhaṃ sahissāmi pamocanāya. &lt;/div&gt;&lt;/div&gt;&lt;div class="q" id="p_25Cn_511"&gt; &lt;div class="p"&gt;&lt;span class="pN"&gt;511&lt;/span&gt;Vuttañhetaṃ bhagavatā—  “evameva kho, brāhmaṇa, tiṭṭhateva nibbānaṃ tiṭṭhati nibbānagāmī maggo tiṭṭhāmahaṃ samādapetā, atha ca pana mama sāvakā mayā evaṃ ovadiyamānā evaṃ anusāsiyamānā appekacce accantaniṭṭhaṃ nibbānaṃ ārādhenti ekacce nārādhentīti. Ettha kyāhaṃ, brāhmaṇa karomi? Maggakkhāyī, brāhmaṇa, tathāgato. Maggaṃ buddho ācikkhati. Attanā paṭipajjamānā mucceyyunti. Evampi nāhaṃ sahissāmi pamocanāya. &lt;/div&gt;&lt;/div&gt;&lt;div class="q" id="p_25Cn_512"&gt; &lt;div class="p"&gt;&lt;span class="pN"&gt;512&lt;/span&gt;&lt;span class="bold"&gt;Kathaṃkathiṃ dhotaka kañci loke&lt;/span&gt;ti kathaṃkathiṃ puggalaṃ sakaṅkhaṃ sakhilaṃ sadveḷhakaṃ savicikicchaṃ. &lt;span class="bold"&gt;Kañcī&lt;/span&gt;ti kañci khattiyaṃ vā brāhmaṇaṃ vā vessaṃ vā suddaṃ vā gahaṭṭhaṃ vā pabbajitaṃ vā devaṃ vā manussaṃ vā. &lt;span class="bold"&gt;Loke&lt;/span&gt;ti apāyaloke…pe…  āyatanaloketi—  kathaṃkathiṃ dhotaka kañci loke. &lt;/div&gt;&lt;/div&gt;&lt;div class="q" id="p_25Cn_513"&gt; &lt;div class="p"&gt;&lt;span class="pN"&gt;513&lt;/span&gt;&lt;span class="bold"&gt;Dhammañca seṭṭhaṃ abhijānamāno&lt;/span&gt;ti dhammaṃ seṭṭhaṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. &lt;span class="bold"&gt;Seṭṭhan&lt;/span&gt;ti aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ dhammaṃ ājānamāno vijānamāno paṭivijānamāno paṭivijjhamānoti—  dhammañca seṭṭhaṃ abhijānamāno. &lt;/div&gt;&lt;/div&gt;&lt;div class="q" id="p_25Cn_514"&gt; &lt;div class="p"&gt;&lt;span class="pN"&gt;514&lt;/span&gt;&lt;span class="bold"&gt;Evaṃ tuvaṃ oghamimaṃ taresī&lt;/span&gt;ti evaṃ kāmoghaṃ bhavoghaṃ diṭṭhoghaṃ avijjoghaṃ tareyyāsi uttareyyāsi patareyyāsi samatikkameyyāsi vītivatteyyāsīti—  evaṃ tuvaṃ oghamimaṃ taresi. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_515"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;515&lt;/div&gt; &lt;div class="G"&gt;“Nāhaṃ sahissāmi pamocanāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kathaṃkathiṃ dhotaka kañci loke;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammañca seṭṭhaṃ abhijānamāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ tuvaṃ oghamimaṃ taresī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_516"&gt; &lt;div class="divNumber"&gt;34.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;516&lt;/div&gt; &lt;div class="G"&gt;&lt;span class="bold"&gt;Anusāsa brahme karuṇāyamāno,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Vivekadhammaṃ yamahaṃ vijaññaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yathāhaṃ ākāsova abyāpajjamāno&lt;/span&gt;, &lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Idheva santo asito careyyaṃ.&lt;/span&gt; (5) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_517"&gt; &lt;div class="p"&gt;&lt;span class="pN"&gt;517&lt;/span&gt;&lt;span class="bold"&gt;Anusāsa brahme karuṇāyamāno&lt;/span&gt;ti anusāsa brahme anuggaṇha brahme anukampa brahmeti—  anusāsa brahme. &lt;span class="bold"&gt;Karuṇāyamāno&lt;/span&gt;ti karuṇāyamāno anudayamāno anurakkhamāno anuggaṇhamāno anukampamānoti—  anusāsa brahme karuṇāyamāno. &lt;/div&gt;&lt;/div&gt;&lt;div class="q" id="p_25Cn_518"&gt; &lt;div class="p"&gt;&lt;span class="pN"&gt;518&lt;/span&gt;&lt;span class="bold"&gt;Vivekadhammaṃ yamahaṃ vijaññan&lt;/span&gt;ti vivekadhammaṃ vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. &lt;span class="bold"&gt;Yamahaṃ vijaññan&lt;/span&gt;ti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ sacchikareyyanti—  vivekadhammaṃ yamahaṃ vijaññaṃ. &lt;/div&gt;&lt;/div&gt;&lt;div class="q" id="p_25Cn_519"&gt; &lt;div class="p"&gt;&lt;span class="pN"&gt;519&lt;/span&gt;&lt;span class="bold"&gt;Yathāhaṃ ākāsova abyāpajjamāno&lt;/span&gt;ti yathā ākāso na pajjati na gaṇhati na bajjhati na palibajjhati, evaṃ apajjamāno agaṇhamāno abajjhamāno apalibajjhamānoti—  evampi ākāsova abyāpajjamāno. Yathā ākāso na rajjati lākhāya vā haliddiyā vā nīliyā vā mañjeṭṭhāya vā evaṃ arajjamāno adussamāno amuyhamāno akilissamānoti—  evampi ākāsova abyāpajjamāno. Yathā ākāso na kuppati na byāpajjati na patilīyati na paṭihaññati, evaṃ akuppamāno abyāpajjamāno appatilīyamāno appaṭihaññamāno appaṭihatamānoti—  evampi ākāsova abyāpajjamāno. &lt;/div&gt;&lt;/div&gt;&lt;div class="q" id="p_25Cn_520"&gt; &lt;div class="p"&gt;&lt;span class="pN"&gt;520&lt;/span&gt;&lt;span class="bold"&gt;Idheva santo asito careyyan&lt;/span&gt;ti. &lt;span class="bold"&gt;Idheva santo&lt;/span&gt;ti idheva santo samāno idheva nisinno samāno imasmiṃyeva āsane nisinno samāno imissāyeva parisāya nisinno samānoti, evampi—  idheva santo. Atha vā idheva santo upasanto vūpasanto nibbuto paṭippassaddhoti, evampi—  idheva santo. &lt;span class="bold"&gt;Asito&lt;/span&gt;ti dve nissayā—  taṇhānissayo ca diṭṭhinissayo ca…pe…  ayaṃ taṇhānissayo…pe…  ayaṃ diṭṭhinissayo…  taṇhānissayaṃ pahāya diṭṭhinissayaṃ paṭinissajjitvā cakkhuṃ anissito, sotaṃ anissito, ghānaṃ anissito, jivhaṃ anissito, kāyaṃ anissito, manaṃ anissito, rūpe…  sadde…  gandhe…  rase…  phoṭṭhabbe…  dhamme…  kulaṃ…  gaṇaṃ…  āvāsaṃ…  lābhaṃ…  yasaṃ…  pasaṃsaṃ…  sukhaṃ…  cīvaraṃ…  piṇḍapātaṃ…  senāsanaṃ…  gilānapaccayabhesajjaparikkhāraṃ…  kāmadhātuṃ…  rūpadhātuṃ…  arūpadhātuṃ…  kāmabhavaṃ…  rūpabhavaṃ…  arūpabhavaṃ…  saññābhavaṃ…  asaññābhavaṃ…  nevasaññānāsaññābhavaṃ…  ekavokārabhavaṃ…  catuvokārabhavaṃ…  pañcavokārabhavaṃ…  atītaṃ…  anāgataṃ…  paccuppannaṃ…  diṭṭhasutamutaviññātabbe dhamme asito anissito anallīno anupagato anajjhosito anadhimutto nikkhanto nissaṭo vippamutto visaṃyutto vimariyādikatena cetasā. &lt;span class="bold"&gt;Careyyan&lt;/span&gt;ti careyyaṃ vihareyyaṃ iriyeyyaṃ vatteyyaṃ pāleyyaṃ yapeyyaṃ yāpeyyanti—  idheva santo asito careyyaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_521"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;521&lt;/div&gt; &lt;div class="G"&gt;“Anusāsa brahme karuṇāyamāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vivekadhammaṃ yamahaṃ vijaññaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yathāhaṃ ākāsova abyāpajjamāno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Idheva santo asito careyyan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_522"&gt; &lt;div class="divNumber"&gt;35.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;522&lt;/div&gt; &lt;div class="G"&gt;&lt;span class="bold"&gt;Kittayissāmi te santiṃ, &lt;span class="gathaQuote"&gt;(dhotakāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Diṭṭhe dhamme anītihaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yaṃ viditvā sato caraṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tare loke visattikaṃ.&lt;/span&gt; (6) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_523"&gt; &lt;div class="p"&gt;&lt;span class="pN"&gt;523&lt;/span&gt;&lt;span class="bold"&gt;Kittayissāmi te santin&lt;/span&gt;ti rāgassa santiṃ, dosassa santiṃ, mohassa santiṃ, kodhassa santiṃ, upanāhassa…pe…  makkhassa…  paḷāsassa…  issāya…  macchariyassa…  māyāya…  sāṭheyyassa…  thambhassa…  sārambhassa…  mānassa…  atimānassa…  madassa…  pamādassa…  sabbakilesānaṃ…  sabbaduccaritānaṃ…  sabbadarathānaṃ…  sabbapariḷāhānaṃ…  sabbasantāpānaṃ…  sabbākusalābhisaṅkhārānaṃ santiṃ upasantiṃ vūpasantiṃ nibbutiṃ paṭippassaddhiṃ kittayissāmi pakittayissāmi ācikkhissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsissāmīti—  kittayissāmi te santiṃ. &lt;/div&gt;&lt;/div&gt;&lt;div class="q" id="p_25Cn_524"&gt; &lt;div class="p"&gt;&lt;span class="pN"&gt;524&lt;/span&gt;&lt;span class="bold"&gt;Dhotakāti bhagavā&lt;/span&gt;ti. &lt;span class="bold"&gt;Dhotakā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  dhotakāti bhagavā. &lt;/div&gt;&lt;/div&gt;&lt;div class="q" id="p_25Cn_525"&gt; &lt;div class="p"&gt;&lt;span class="pN"&gt;525&lt;/span&gt;&lt;span class="bold"&gt;Diṭṭhe dhamme anītihan&lt;/span&gt;ti. &lt;span class="bold"&gt;Diṭṭhe dhamme&lt;/span&gt;ti diṭṭhe dhamme ñāte dhamme tulite dhamme tīrite dhamme vibhūte dhamme vibhāvite dhamme sabbe saṅkhārā aniccāti…pe…  yaṃ kiñci samudayadhammaṃ sabbaṃ taṃ nirodhadhammanti diṭṭhe dhamme ñāte dhamme tulite dhamme tīrite dhamme vibhāvite dhamme vibhūte dhammeti, evampi—  diṭṭhe dhamme…pe… . Atha vā dukkhe diṭṭhe dukkhaṃ kathayissāmi, samudaye diṭṭhe samudayaṃ kathayissāmi, magge diṭṭhe maggaṃ kathayissāmi, nirodhe diṭṭhe nirodhaṃ kathayissāmīti, evampi—  diṭṭhe dhamme…pe… . Atha vā sandiṭṭhikaṃ akālikaṃ ehipassikaṃ opaneyyikaṃ paccattaṃ veditabbaṃ viññūhīti, evampi—  diṭṭhe dhamme. &lt;span class="bold"&gt;Anītihan&lt;/span&gt;ti na itihītihaṃ na itikirāya na paramparāya na piṭakasampadāya na takkahetu na nayahetu na ākāraparivitakkena na diṭṭhinijjhānakkhantiyā sāmaṃ sayamabhiññātaṃ attapaccakkhadhammaṃ, taṃ kathayissāmīti—  diṭṭhe dhamme anītihaṃ. &lt;/div&gt;&lt;/div&gt;&lt;div class="q" id="p_25Cn_526"&gt; &lt;div class="p"&gt;&lt;span class="pN"&gt;526&lt;/span&gt;&lt;span class="bold"&gt;Yaṃ viditvā sato caran&lt;/span&gt;ti yaṃ viditaṃ katvā tulayitvā tīrayitvā vibhāvayitvā vibhūtaṃ katvā; “sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā; “sabbe saṅkhārā dukkhā”ti…pe…  “sabbe dhammā anattā”ti…pe…  “yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato…pe…  so vuccati sato. &lt;span class="bold"&gt;Caran&lt;/span&gt;ti caranto viharanto iriyanto vattento pālento yapento yāpentoti—  yaṃ viditvā sato caraṃ. &lt;/div&gt;&lt;/div&gt;&lt;div class="q" id="p_25Cn_527"&gt; &lt;div class="p"&gt;&lt;span class="pN"&gt;527&lt;/span&gt;&lt;span class="bold"&gt;Tare loke visattikan&lt;/span&gt;ti visattikā vuccati taṇhā. Yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Visattikā&lt;/span&gt;ti kenaṭṭhena visattikā…pe…  visaṭā vitthatāti visattikā. &lt;span class="bold"&gt;Loke&lt;/span&gt;ti apāyaloke…pe…  āyatanaloke. &lt;span class="bold"&gt;Tare loke visattikan&lt;/span&gt;ti loke vesā visattikā, loke vetaṃ visattikaṃ sato tareyya uttareyya patareyya samatikkameyya vītivatteyyāti—  tare loke visattikaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_528"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;528&lt;/div&gt; &lt;div class="G"&gt;“Kittayissāmi te santiṃ, &lt;span class="gathaQuote"&gt;(dhotakāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Diṭṭhe dhamme anītihaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yaṃ viditvā sato caraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tare loke visattikan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_529"&gt; &lt;div class="divNumber"&gt;36.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;529&lt;/div&gt; &lt;div class="G"&gt;&lt;span class="bold"&gt;Tañcāhaṃ abhinandāmi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;mahesi santimuttamaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yaṃ viditvā sato caraṃ,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;tare loke visattikaṃ.&lt;/span&gt; (7) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_530"&gt; &lt;div class="p"&gt;&lt;span class="pN"&gt;530&lt;/span&gt;&lt;span class="bold"&gt;Tañcāhaṃ abhinandāmī&lt;/span&gt;ti. &lt;span class="bold"&gt;Tan&lt;/span&gt;ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ nandāmi abhinandāmi modāmi anumodāmi icchāmi sādiyāmi patthayāmi pihayāmi abhijappāmīti—  tañcāhaṃ abhinandāmi. &lt;/div&gt;&lt;/div&gt;&lt;div class="q" id="p_25Cn_531"&gt; &lt;div class="p"&gt;&lt;span class="pN"&gt;531&lt;/span&gt;&lt;span class="bold"&gt;Mahesisantimuttaman&lt;/span&gt;ti. &lt;span class="bold"&gt;Mahesī&lt;/span&gt;ti kiṃ mahesi bhagavā? Mahantaṃ sīlakkhandhaṃ esī gavesī pariyesīti mahesi, mahantaṃ samādhikkhandhaṃ…pe…  kahaṃ narāsabhoti mahesi. &lt;span class="bold"&gt;Santimuttaman&lt;/span&gt;ti santi vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. &lt;span class="bold"&gt;Uttaman&lt;/span&gt;ti aggaṃ seṭṭhaṃ viseṭṭhaṃ pāmokkhaṃ uttamaṃ pavaranti—  mahesi santimuttamaṃ. &lt;/div&gt;&lt;/div&gt;&lt;div class="q" id="p_25Cn_532"&gt; &lt;div class="p"&gt;&lt;span class="pN"&gt;532&lt;/span&gt;&lt;span class="bold"&gt;Yaṃ viditvā sato caran&lt;/span&gt;ti yaṃ viditaṃ katvā…pe…  “sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā; “sabbe saṅkhārā dukkhā”ti…  “sabbe dhammā anattā”ti…pe…  “yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. &lt;span class="bold"&gt;Sato&lt;/span&gt;ti catūhi kāraṇehi sato—  kāye kāyānupassanāsatipaṭṭhānaṃ bhāvento sato…pe…  so vuccati sato. &lt;span class="bold"&gt;Caran&lt;/span&gt;ti caranto…pe…  yāpentoti—  yaṃ viditvā sato caraṃ. &lt;/div&gt;&lt;/div&gt;&lt;div class="q" id="p_25Cn_533"&gt; &lt;div class="p"&gt;&lt;span class="pN"&gt;533&lt;/span&gt;&lt;span class="bold"&gt;Tare loke visattikan&lt;/span&gt;ti. Visattikā vuccati taṇhā. Yo rāgo sārāgo…pe…  abhijjhā lobho akusalamūlaṃ. &lt;span class="bold"&gt;Visattikā&lt;/span&gt;ti kenaṭṭhena visattikā…pe…  visaṭā vitthatāti visattikā. &lt;span class="bold"&gt;Loke&lt;/span&gt;ti apāyaloke…pe…  āyatanaloke. &lt;span class="bold"&gt;Tare loke visattikan&lt;/span&gt;ti loke vesā visattikā, loke vetaṃ visattikaṃ sato tareyyaṃ uttareyyaṃ…pe…  vītivatteyyanti—  tare loke visattikaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_534"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;534&lt;/div&gt; &lt;div class="G"&gt;“Tañcāhaṃ abhinandāmi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mahesi santimuttamaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yaṃ viditvā sato caraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tare loke visattikan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_535"&gt; &lt;div class="divNumber"&gt;37.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;535&lt;/div&gt; &lt;div class="G"&gt;&lt;span class="bold"&gt;Yaṃ kiñci sampajānāsi, &lt;span class="gathaQuote"&gt;(dhotakāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Uddhaṃ adho tiriyañcāpi majjhe;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Etaṃ viditvā saṅgoti loke,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Bhavābhavāya mākāsi taṇhaṃ.&lt;/span&gt; (8) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_536"&gt; &lt;div class="p"&gt;&lt;span class="pN"&gt;536&lt;/span&gt;&lt;span class="bold"&gt;Yaṃ kiñci sampajānāsī&lt;/span&gt;ti yaṃ kiñci sampajānāsi ājānāsi paṭivijānāsi paṭivijjhasīti—  yaṃ kiñci sampajānāsi. &lt;span class="bold"&gt;Dhotakāti bhagavā&lt;/span&gt;ti. &lt;span class="bold"&gt;Dhotakā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  dhotakāti bhagavā. &lt;/div&gt;&lt;/div&gt;&lt;div class="q" id="p_25Cn_537"&gt; &lt;div class="p"&gt;&lt;span class="pN"&gt;537&lt;/span&gt;&lt;span class="bold"&gt;Uddhaṃ adho tiriyañcāpi majjhe&lt;/span&gt;ti. &lt;span class="bold"&gt;Uddhan&lt;/span&gt;ti anāgataṃ; &lt;span class="bold"&gt;adho&lt;/span&gt;ti atītaṃ; &lt;span class="bold"&gt;tiriyañcāpi majjhe&lt;/span&gt;ti paccuppannaṃ. &lt;span class="bold"&gt;Uddhan&lt;/span&gt;ti devaloko; &lt;span class="bold"&gt;adho&lt;/span&gt;ti apāyaloko; &lt;span class="bold"&gt;tiriyañcāpi majjhe&lt;/span&gt;ti manussaloko. Atha vā &lt;span class="bold"&gt;uddhan&lt;/span&gt;ti kusalā dhammā; &lt;span class="bold"&gt;adho&lt;/span&gt;ti akusalā dhammā; &lt;span class="bold"&gt;tiriyañcāpi majjhe&lt;/span&gt;ti abyākatā dhammā. &lt;span class="bold"&gt;Uddhan&lt;/span&gt;ti arūpadhātu; &lt;span class="bold"&gt;adho&lt;/span&gt;ti kāmadhātu; &lt;span class="bold"&gt;tiriyañcāpi majjhe&lt;/span&gt;ti rūpadhātu. &lt;span class="bold"&gt;Uddhan&lt;/span&gt;ti sukhā vedanā; &lt;span class="bold"&gt;adho&lt;/span&gt;ti dukkhā vedanā; &lt;span class="bold"&gt;tiriyañcāpi majjhe&lt;/span&gt;ti adukkhamasukhā vedanā. &lt;span class="bold"&gt;Uddhan&lt;/span&gt;ti uddhaṃ pādatalā; &lt;span class="bold"&gt;adho&lt;/span&gt;ti adho kesamatthakā; &lt;span class="bold"&gt;tiriyañcāpi majjhe&lt;/span&gt;ti vemajjheti—  uddhaṃ adho tiriyañcāpi majjhe. &lt;/div&gt;&lt;/div&gt;&lt;div class="q" id="p_25Cn_538"&gt; &lt;div class="p"&gt;&lt;span class="pN"&gt;538&lt;/span&gt;&lt;span class="bold"&gt;Etaṃ viditvā saṅgoti loke&lt;/span&gt;ti saṅgo eso lagganaṃ etaṃ bandhanaṃ etaṃ palibodho esoti ñatvā jānitvā tulayitvā tīrayitvā vibhāvayitvā vibhūtaṃ katvāti—  etaṃ viditvā saṅgoti loke. &lt;/div&gt;&lt;/div&gt;&lt;div class="q" id="p_25Cn_539"&gt; &lt;div class="p"&gt;&lt;span class="pN"&gt;539&lt;/span&gt;&lt;span class="bold"&gt;Bhavābhavāya mākāsi taṇhan&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā saddataṇhā…pe…  dhammataṇhā. &lt;span class="bold"&gt;Bhavābhavāyā&lt;/span&gt;ti bhavābhavāya kammabhavāya punabbhavāya kāmabhavāya, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabbhavāya, punappunagatiyā punappunaupapattiyā punappunapaṭisandhiyā punappunaattabhāvābhinibbattiyā taṇhaṃ mākāsi mā janesi mā sañjanesi mā nibbattesi mābhinibbattesi, pajaha vinodehi byantīkarohi anabhāvaṃ gamehīti—  bhavābhavāya mākāsi taṇhanti. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_540"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;540&lt;/div&gt; &lt;div class="G"&gt;“Yaṃ kiñci sampajānāsi, &lt;span class="gathaQuote"&gt;(dhotakāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Uddhaṃ adho tiriyañcāpi majjhe;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Etaṃ viditvā saṅgoti loke,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bhavābhavāya mākāsi taṇhan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_541"&gt; &lt;div class="p"&gt;&lt;span class="pN"&gt;541&lt;/span&gt;Saha gāthāpariyosānā…pe…  satthā me, bhante bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_542"&gt;&lt;span class="pN"&gt;542&lt;/span&gt;Dhotakamāṇavapucchāniddeso pañcamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269460" title="Go to previous page"&gt;&amp;lt;&amp;lt; 2.1.4 Mettagūmāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269462" title="Go to next page"&gt;2.1.6 Upasīvamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
