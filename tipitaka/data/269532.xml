<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.2"&gt;1.2 Diṭṭhikathā&lt;/a&gt;&lt;/div&gt;&lt;div class="i"&gt;1.2.12 Mamantimānavinibandhādiṭṭhiniddesa&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Diṭṭhikathā&lt;/div&gt;&lt;div class=h&gt;Mamantimānavinibandhādiṭṭhiniddesa&lt;/div&gt;&lt;div class="q" id="p_26Ps_818"&gt; &lt;div class="divNumber"&gt;145.&lt;/div&gt; &lt;div class="p"&gt;&lt;span class="pN"&gt;818&lt;/span&gt;“Maman”ti—  mānavinibandhāya diṭṭhiyā katamehi aṭṭhārasahi ākārehi abhiniveso hoti? Cakkhu mamanti—  abhinivesaparāmāso. Mamanti—  mānavinibandhā diṭṭhi. Diṭṭhi na vatthu, vatthu na diṭṭhi. Aññā diṭṭhi, aññaṃ vatthu. Yā ca diṭṭhi yañca vatthu—  ayaṃ paṭhamā “maman”ti—  mānavinibandhā diṭṭhi. Mānavinibandhā diṭṭhi micchādiṭṭhi…pe…  imāni saññojanāni, na ca diṭṭhiyo. &lt;/div&gt;&lt;/div&gt;&lt;div class="q" id="p_26Ps_819"&gt; &lt;div class="p"&gt;&lt;span class="pN"&gt;819&lt;/span&gt;Sotaṃ mamanti…pe…  ghānaṃ mamanti…pe…  jivhā mamanti…pe…  kāyo mamanti…pe…  mano mamanti…pe…  rūpā mamanti…pe…  dhammā mamanti…pe…  cakkhuviññāṇaṃ mamanti…pe…  manoviññāṇaṃ mamanti abhinivesaparāmāso. Mamanti mānavinibandhā diṭṭhi. Diṭṭhi na vatthu, vatthu na diṭṭhi. Aññā diṭṭhi, aññaṃ vatthu. Yā ca diṭṭhi yañca vatthu—  ayaṃ aṭṭhārasamī “maman”ti—  mānavinibandhā diṭṭhi. Mānavinibandhā diṭṭhi micchādiṭṭhi…pe…  imāni saññojanāni, na ca diṭṭhiyo. “Maman”ti—  mānavinibandhāya diṭṭhiyā imehi aṭṭhārasahi ākārehi abhiniveso hoti. &lt;/div&gt;&lt;/div&gt;&lt;div class="CENTER" id="p_26Ps_820"&gt;&lt;span class="pN"&gt;820&lt;/span&gt;Mamantimānavinibandhādiṭṭhiniddeso dvādasamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269531" title="Go to previous page"&gt;&amp;lt;&amp;lt; 1.2.11 Ahantimānavinibandhādiṭṭhiniddesa&lt;/a&gt;&lt;a href="javascript:void(0)" onclick="upP()" id="upL" name="267828" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269533" title="Go to next page"&gt;1.2.13 Attavādapaṭisaṃyuttadiṭṭhiniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
