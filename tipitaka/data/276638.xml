<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.1"&gt;2.4.1 Lasuṇavagga&lt;/a&gt;&lt;/div&gt;&lt;div class="i"&gt;2.4.1.2 Sambādhalomasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Lasuṇavagga&lt;/div&gt;&lt;div class=h&gt;Sambādhalomasikkhāpada&lt;/div&gt;&lt;div class="q" id="p_2V_2579"&gt; &lt;div class="divNumber"&gt;798.&lt;/div&gt; &lt;div class="p"&gt;&lt;span class="pN"&gt;2579&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo sambādhe lomaṃ saṃharāpetvā aciravatiyā nadiyā vesiyāhi saddhiṃ naggā ekatitthe nahāyanti. Vesiyā ujjhāyanti khiyyanti vipācenti—  “kathañhi nāma bhikkhuniyo sambādhe lomaṃ saṃharāpessanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_2580"&gt; &lt;div class="p"&gt;&lt;span class="pN"&gt;2580&lt;/span&gt;Assosuṃ kho bhikkhuniyo tāsaṃ vesiyānaṃ ujjhāyantīnaṃ khiyyantīnaṃ vipācentīnaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo sambādhe lomaṃ saṃharāpessantī”ti…pe…  “saccaṃ kira, bhikkhave, chabbaggiyā bhikkhuniyo sambādhe lomaṃ saṃharāpentī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo sambādhe lomaṃ saṃharāpessanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2581"&gt; &lt;div class="divNumber"&gt;799.&lt;/div&gt; &lt;div class="p"&gt;&lt;span class="pN"&gt;2581&lt;/span&gt;&lt;span class="bold"&gt;“Yā pana bhikkhunī sambādhe lomaṃ saṃharāpeyya, pācittiyan”&lt;/span&gt;ti. (&lt;span class="italic"&gt;2&lt;/span&gt;:&lt;span class="bold"&gt;57&lt;/span&gt;) &lt;/div&gt;&lt;/div&gt;&lt;div class="q" id="p_2V_2582"&gt; &lt;div class="divNumber"&gt;800.&lt;/div&gt; &lt;div class="p"&gt;&lt;span class="pN"&gt;2582&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2583"&gt; &lt;div class="p"&gt;&lt;span class="pN"&gt;2583&lt;/span&gt;&lt;span class="bold"&gt;Sambādho&lt;/span&gt; nāma ubho upakacchakā, muttakaraṇaṃ. &lt;/div&gt;&lt;/div&gt;&lt;div class="q" id="p_2V_2584"&gt; &lt;div class="p"&gt;&lt;span class="pN"&gt;2584&lt;/span&gt;&lt;span class="bold"&gt;Saṃharāpeyyā&lt;/span&gt;ti ekampi lomaṃ saṃharāpeti, āpatti pācittiyassa. Bahukepi lome saṃharāpeti, āpatti pācittiyassa. &lt;/div&gt;&lt;/div&gt;&lt;div class="q" id="p_2V_2585"&gt; &lt;div class="divNumber"&gt;801.&lt;/div&gt; &lt;div class="p"&gt;&lt;span class="pN"&gt;2585&lt;/span&gt;Anāpatti—  ābādhapaccayā, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2586"&gt;&lt;span class="pN"&gt;2586&lt;/span&gt;Dutiyasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276637" title="Go to previous page"&gt;&amp;lt;&amp;lt; 2.4.1.1 Lasuṇasikkhāpada&lt;/a&gt;&lt;a href="javascript:void(0)" onclick="upP()" id="upL" name="273285" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276639" title="Go to next page"&gt;2.4.1.3 Talaghātakasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
