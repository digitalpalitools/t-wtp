<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/1"&gt;1 Mahāvibhaṅga&lt;/a&gt; » &lt;a href="/tipitaka/2V/1/1.7"&gt;1.7 Sekhiyakaṇḍa&lt;/a&gt; » &lt;a href="/tipitaka/2V/1/1.7/1.7.6"&gt;1.7.6 Surusuruvagga&lt;/a&gt;&lt;/div&gt;&lt;div class="i"&gt;1.7.6.1 Surusurukārakasikkhāpada&lt;/div&gt;&lt;div class=h&gt;Mahāvibhaṅga&lt;/div&gt;&lt;div class=h&gt;Sekhiyakaṇḍa&lt;/div&gt;&lt;div class=h&gt;Surusuruvagga&lt;/div&gt;&lt;div class=h&gt;Surusurukārakasikkhāpada&lt;/div&gt;&lt;div class="q" id="p_2V_1939"&gt;&lt;div class="divNumber"&gt;627.&lt;/div&gt;&lt;div class="p"&gt;&lt;span class="pN"&gt;1939&lt;/span&gt;Tena samayena buddho bhagavā kosambiyaṃ viharati ghositārāme. Tena kho pana samayena aññatarena brāhmaṇena saṃghassa payopānaṃ paṭiyattaṃ hoti. Bhikkhū surusurukārakaṃ khīraṃ pivanti. Aññataro naṭapubbako bhikkhu evamāha—  “sabboyaṃ maññe saṃgho sītīkato”ti.&lt;/div&gt;&lt;/div&gt;&lt;div class="q" id="p_2V_1940"&gt;&lt;div class="p"&gt;&lt;span class="pN"&gt;1940&lt;/span&gt;Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma bhikkhu saṃghaṃ ārabbha davaṃ karissatī”ti…pe…  “saccaṃ kira tvaṃ, bhikkhu, saṃghaṃ ārabbha davaṃ akāsī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ, moghapurisa, saṃghaṃ ārabbha davaṃ karissasi. Netaṃ, moghapurisa, appasannānaṃ vā pasādāya…pe…  vigarahitvā…pe…  dhammiṃ kathaṃ katvā bhikkhū āmantesi—  “na, bhikkhave, buddhaṃ vā dhammaṃ vā saṃghaṃ vā ārabbha davo kātabbo. Yo kareyya, āpatti dukkaṭassā”ti. Atha kho bhagavā taṃ bhikkhuṃ anekapariyāyena vigarahitvā dubbharatāya…pe…  evañca pana, bhikkhave, imaṃ sikkhāpadaṃ uddiseyyātha— &lt;/div&gt;&lt;/div&gt;&lt;div class="q" id="p_2V_1941"&gt;&lt;div class="p"&gt;&lt;span class="pN"&gt;1941&lt;/span&gt;&lt;span class="bold"&gt;“Na surusurukārakaṃ bhuñjissāmīti sikkhā karaṇīyā”&lt;/span&gt;ti. (&lt;span class="italic"&gt;51&lt;/span&gt;:&lt;span class="bold"&gt;196&lt;/span&gt;)&lt;/div&gt;&lt;/div&gt;&lt;div class="q" id="p_2V_1942"&gt;&lt;div class="p"&gt;&lt;span class="pN"&gt;1942&lt;/span&gt;Na surusurukārakaṃ bhuñjitabbaṃ. Yo anādariyaṃ paṭicca surusurukārakaṃ bhuñjati, āpatti dukkaṭassa.&lt;/div&gt;&lt;/div&gt;&lt;div class="q" id="p_2V_1943"&gt;&lt;div class="p"&gt;&lt;span class="pN"&gt;1943&lt;/span&gt;Anāpatti—  asañcicca…pe…  ādikammikassāti.&lt;/div&gt;&lt;/div&gt;&lt;div class="CENTER" id="p_2V_1944"&gt;&lt;span class="pN"&gt;1944&lt;/span&gt;Paṭhamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273248" title="Go to previous page"&gt;&amp;lt;&amp;lt; 1.7.6 Surusuruvagga&lt;/a&gt;&lt;a href="javascript:void(0)" onclick="upP()" id="upL" name="273248" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276583" title="Go to next page"&gt;1.7.6.2 Hatthanillehakasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
