<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/6"&gt;6 Moggallānasaṃyutta&lt;/a&gt; » &lt;a href="/tipitaka/13S4/6/6.1"&gt;6.1 Moggallānavagga&lt;/a&gt;&lt;/div&gt;&lt;div class="i"&gt;6.1.8 Nevasaññānāsaññāyatanapañhāsutta&lt;/div&gt;&lt;div class=h&gt;Moggallānasaṃyutta&lt;/div&gt;&lt;div class=h&gt;Moggallānavagga&lt;/div&gt;&lt;div class=h&gt;Nevasaññānāsaññāyatanapañhāsutta&lt;/div&gt;&lt;div class="q" id="p_13S4_1395"&gt; &lt;div class="divNumber"&gt;339.&lt;/div&gt; &lt;div class="p"&gt;&lt;span class="pN"&gt;1395&lt;/span&gt;“‘Nevasaññānāsaññāyatanaṃ, nevasaññānāsaññāyatanan’ti vuccati. Katamaṃ nu kho nevasaññānāsaññāyatananti? Tassa mayhaṃ, āvuso, etadahosi—  ‘idha bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Idaṃ vuccati nevasaññānāsaññāyatanan’ti. So khvāhaṃ, āvuso, sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharāmi. Tassa mayhaṃ, āvuso, iminā vihārena viharato ākiñcaññāyatanasahagatā saññāmanasikārā samudācaranti. &lt;/div&gt;&lt;/div&gt;&lt;div class="q" id="p_13S4_1396"&gt; &lt;div class="p"&gt;&lt;span class="pN"&gt;1396&lt;/span&gt;Atha kho maṃ, āvuso, bhagavā iddhiyā upasaṅkamitvā etadavoca—  ‘moggallāna, moggallāna. Mā, brāhmaṇa, nevasaññānāsaññāyatanaṃ pamādo, nevasaññānāsaññāyatane cittaṃ saṇṭhapehi, nevasaññānāsaññāyatane cittaṃ ekodiṃ karohi, nevasaññānāsaññāyatane cittaṃ samādahā’ti. So khvāhaṃ, āvuso, aparena samayena sabbaso ākiñcaññāyatanaṃ samatikkamma nevasaññānāsaññāyatanaṃ upasampajja vihāsiṃ. Yañhi taṃ, āvuso, sammā vadamāno vadeyya…pe…  mahābhiññataṃ patto”ti. &lt;/div&gt;&lt;/div&gt;&lt;div class="CENTER" id="p_13S4_1397"&gt;&lt;span class="pN"&gt;1397&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274433" title="Go to previous page"&gt;&amp;lt;&amp;lt; 6.1.7 Ākiñcaññāyatanapañhāsutta&lt;/a&gt;&lt;a href="javascript:void(0)" onclick="upP()" id="upL" name="272775" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274435" title="Go to next page"&gt;6.1.9 Animittapañhāsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
