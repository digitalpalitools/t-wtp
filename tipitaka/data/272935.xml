<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A1"&gt;15A1 Ekakanipātapāḷi&lt;/a&gt; » &lt;a href="/tipitaka/15A1/5"&gt;5 Paṇihitaacchavagga&lt;/a&gt;&lt;/div&gt;&lt;div class="i"&gt;5.6 &lt;/div&gt;&lt;div class=h&gt;Paṇihitaacchavagga&lt;/div&gt;&lt;div class=h&gt;&lt;/div&gt;&lt;div class="q" id="p_15A1_97"&gt; &lt;div class="divNumber"&gt;46.&lt;/div&gt; &lt;div class="p"&gt;&lt;span class="pN"&gt;97&lt;/span&gt;“Seyyathāpi, bhikkhave, udakarahado accho vippasanno anāvilo tattha cakkhumā puriso tīre ṭhito passeyya sippisambukampi sakkharakaṭhalampi macchagumbampi carantampi tiṭṭhantampi. Taṃ kissa hetu? Anāvilattā, bhikkhave, udakassa. Evamevaṃ kho, bhikkhave, so vata bhikkhu anāvilena cittena attatthaṃ vā ñassati paratthaṃ vā ñassati ubhayatthaṃ vā ñassati uttariṃ vā manussadhammā alamariyañāṇadassanavisesaṃ sacchikarissatīti ṭhānametaṃ vijjati. Taṃ kissa hetu? Anāvilattā, bhikkhave, cittassā”ti. &lt;/div&gt;&lt;/div&gt;&lt;div class="CENTER" id="p_15A1_98"&gt;&lt;span class="pN"&gt;98&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272934" title="Go to previous page"&gt;&amp;lt;&amp;lt; 5.5 &lt;/a&gt;&lt;a href="javascript:void(0)" onclick="upP()" id="upL" name="271755" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272936" title="Go to next page"&gt;5.7 &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
