<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Dht"&gt;31Dht Dhātukathāpāḷi&lt;/a&gt; » &lt;a href="/tipitaka/31Dht/2"&gt;2 Niddesa&lt;/a&gt; » &lt;a href="/tipitaka/31Dht/2/2.14"&gt;2.14 Cuddasamanaya Vippayuttenasaṅgahitāsaṅgahitapadaniddesa&lt;/a&gt;&lt;/div&gt;&lt;div class="i"&gt;2.14.2 Saccādi&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Cuddasamanaya Vippayuttenasaṅgahitāsaṅgahitapadaniddesa&lt;/div&gt;&lt;div class=h&gt;Saccādi&lt;/div&gt;&lt;div class="q" id="p_31Dht_581"&gt; &lt;div class="divNumber"&gt;460.&lt;/div&gt; &lt;div class="p"&gt;&lt;span class="pN"&gt;581&lt;/span&gt;Dukkhasaccena ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_582"&gt; &lt;div class="divNumber"&gt;461.&lt;/div&gt; &lt;div class="p"&gt;&lt;span class="pN"&gt;582&lt;/span&gt;Samudayasaccena ye dhammā…  maggasaccena ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_583"&gt; &lt;div class="divNumber"&gt;462.&lt;/div&gt; &lt;div class="p"&gt;&lt;span class="pN"&gt;583&lt;/span&gt;Nirodhasaccena ye dhammā…  cakkhundriyena ye dhammā…  kāyindriyena ye dhammā…  itthindriyena ye dhammā…  purisindriyena ye dhammā vippayuttā…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_584"&gt; &lt;div class="divNumber"&gt;463.&lt;/div&gt; &lt;div class="p"&gt;&lt;span class="pN"&gt;584&lt;/span&gt;Sukhindriyena ye dhammā…  dukkhindriyena ye dhammā…  somanassindriyena ye dhammā…  domanassindriyena ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_585"&gt; &lt;div class="divNumber"&gt;464.&lt;/div&gt; &lt;div class="p"&gt;&lt;span class="pN"&gt;585&lt;/span&gt;Upekkhindriyena ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_586"&gt; &lt;div class="divNumber"&gt;465.&lt;/div&gt; &lt;div class="p"&gt;&lt;span class="pN"&gt;586&lt;/span&gt;Saddhindriyena ye dhammā…  vīriyindriyena ye dhammā…  satindriyena ye dhammā…  samādhindriyena ye dhammā…  paññindriyena ye dhammā…  anaññātaññassāmītindriyena ye dhammā…  aññindriyena ye dhammā…  aññātāvindriyena ye dhammā…  avijjāya ye dhammā…  avijjāpaccayā saṅkhārehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_587"&gt; &lt;div class="divNumber"&gt;466.&lt;/div&gt; &lt;div class="p"&gt;&lt;span class="pN"&gt;587&lt;/span&gt;Saṅkhārapaccayā viññāṇena ye dhammā…  saḷāyatanapaccayā phassena ye dhammā…  phassapaccayā vedanāya ye dhammā vippayuttā…  te dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_588"&gt; &lt;div class="divNumber"&gt;467.&lt;/div&gt; &lt;div class="p"&gt;&lt;span class="pN"&gt;588&lt;/span&gt;Vedanāpaccayā taṇhāya ye dhammā…  taṇhāpaccayā upādānena ye dhammā…  kammabhavena ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_589"&gt; &lt;div class="divNumber"&gt;468.&lt;/div&gt; &lt;div class="p"&gt;&lt;span class="pN"&gt;589&lt;/span&gt;Upapattibhavena ye dhammā…  saññābhavena ye dhammā…  pañcavokārabhavena ye dhammā vippayuttā…  te dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_590"&gt; &lt;div class="divNumber"&gt;469.&lt;/div&gt; &lt;div class="p"&gt;&lt;span class="pN"&gt;590&lt;/span&gt;Kāmabhavena ye dhammā vippayuttā…  te dhammā catūhi khandhehi dvīhāyatanehi pañcahi dhātūhi saṅgahitā. Katihi asaṅgahitā? Ekena khandhena dasahāyatanehi terasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_591"&gt; &lt;div class="divNumber"&gt;470.&lt;/div&gt; &lt;div class="p"&gt;&lt;span class="pN"&gt;591&lt;/span&gt;Rūpabhavena ye dhammā…  asaññābhavena ye dhammā…  ekavokārabhavena ye dhammā…  paridevena ye dhammā vippayuttā…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_592"&gt; &lt;div class="divNumber"&gt;471.&lt;/div&gt; &lt;div class="p"&gt;&lt;span class="pN"&gt;592&lt;/span&gt;Arūpabhavena ye dhammā…  nevasaññānāsaññābhavena ye dhammā…  catuvokārabhavena ye dhammā…  sokena ye dhammā…  dukkhena ye dhammā…  domanassena ye dhammā…  upāyāsena ye dhammā…  satipaṭṭhānena ye dhammā…  sammappadhānena ye dhammā…  iddhipādena ye dhammā…  jhānena ye dhammā…  appamaññāya ye dhammā…  pañcahi indriyehi ye dhammā…  pañcahi balehi ye dhammā…  sattahi bojjhaṅgehi ye dhammā…  ariyena aṭṭhaṅgikena maggena ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270125" title="Go to previous page"&gt;&amp;lt;&amp;lt; 2.14.1 Khandhādi&lt;/a&gt;&lt;a href="javascript:void(0)" onclick="upP()" id="upL" name="267974" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270127" title="Go to next page"&gt;2.14.3 Phassādisattaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
