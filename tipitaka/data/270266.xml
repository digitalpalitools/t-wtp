<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.4"&gt;3.4 Cuddasamavagga&lt;/a&gt;&lt;/div&gt;&lt;div class="i"&gt;3.4.3 Anantarapaccayakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Cuddasamavagga&lt;/div&gt;&lt;div class=h&gt;Anantarapaccayakathā&lt;/div&gt;&lt;div class="q" id="p_32Kv_2224"&gt; &lt;div class="divNumber"&gt;693.&lt;/div&gt; &lt;div class="p"&gt;&lt;span class="pN"&gt;2224&lt;/span&gt;๐ Cakkhuviññāṇassa anantarā sotaviññāṇaṃ uppajjatīti? Āmantā. Yā cakkhuviññāṇassa uppādāya āvaṭṭanā…pe…  paṇidhi, sāva sotaviññāṇassa uppādāya āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2225"&gt; &lt;div class="p"&gt;&lt;span class="pN"&gt;2225&lt;/span&gt;๐ Cakkhuviññāṇassa anantarā sotaviññāṇaṃ uppajjati, na vattabbaṃ—  “yā cakkhuviññāṇassa uppādāya āvaṭṭanā…pe…  paṇidhi, sāva sotaviññāṇassa uppādāya āvaṭṭanā…pe…  paṇidhī”ti? Āmantā. Sotaviññāṇaṃ anāvaṭṭentassa uppajjati…pe…  appaṇidahantassa uppajjatīti? Na hevaṃ vattabbe…pe… . Nanu sotaviññāṇaṃ āvaṭṭentassa uppajjati…pe…  paṇidahantassa uppajjatīti? Āmantā. Hañci sotaviññāṇaṃ āvaṭṭentassa uppajjati…pe…  paṇidahantassa uppajjati, no ca vata re vattabbe—  “cakkhuviññāṇassa anantarā sotaviññāṇaṃ uppajjatī”ti. &lt;/div&gt;&lt;/div&gt;&lt;div class="q" id="p_32Kv_2226"&gt; &lt;div class="divNumber"&gt;694.&lt;/div&gt; &lt;div class="p"&gt;&lt;span class="pN"&gt;2226&lt;/span&gt;๐ Cakkhuviññāṇassa anantarā sotaviññāṇaṃ uppajjatīti? Āmantā. Cakkhuviññāṇaṃ rūpanimittaṃ manasikaroto uppajjatīti? Āmantā. Sotaviññāṇaṃ rūpanimittaṃ manasikaroto uppajjatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2227"&gt; &lt;div class="p"&gt;&lt;span class="pN"&gt;2227&lt;/span&gt;๐ Cakkhuviññāṇaṃ rūpārammaṇaññeva na aññārammaṇanti? Āmantā. Sotaviññāṇaṃ rūpārammaṇaññeva na aññārammaṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2228"&gt; &lt;div class="p"&gt;&lt;span class="pN"&gt;2228&lt;/span&gt;๐ Cakkhuñca paṭicca rūpe ca uppajjati cakkhuviññāṇanti? Āmantā. Cakkhuñca paṭicca rūpe ca uppajjati sotaviññāṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2229"&gt; &lt;div class="p"&gt;&lt;span class="pN"&gt;2229&lt;/span&gt;๐ Cakkhuñca paṭicca rūpe ca uppajjati sotaviññāṇanti? Āmantā. “Cakkhuñca paṭicca rūpe ca uppajjati sotaviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca rūpe ca uppajjati sotaviññāṇan”ti. &lt;/div&gt;&lt;/div&gt;&lt;div class="q" id="p_32Kv_2230"&gt; &lt;div class="p"&gt;&lt;span class="pN"&gt;2230&lt;/span&gt;๐ Cakkhuviññāṇassa anantarā sotaviññāṇaṃ uppajjatīti? Āmantā. Taññeva cakkhuviññāṇaṃ taṃ sotaviññāṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2231"&gt; &lt;div class="divNumber"&gt;695.&lt;/div&gt; &lt;div class="p"&gt;&lt;span class="pN"&gt;2231&lt;/span&gt;๐ Sotaviññāṇassa anantarā ghānaviññāṇaṃ uppajjati…pe…  ghānaviññāṇassa anantarā jivhāviññāṇaṃ uppajjati…pe…  jivhāviññāṇassa anantarā kāyaviññāṇaṃ uppajjatīti? Āmantā. Yā jivhāviññāṇassa uppādāya āvaṭṭanā…pe…  paṇidhi, sāva kāyaviññāṇassa uppādāya āvaṭṭanā…pe…  paṇidhīti? Na hevaṃ vattabbe…pe…  jivhāviññāṇassa anantarā kāyaviññāṇaṃ uppajjati, na vattabbaṃ—  “yā jivhāviññāṇassa uppādāya āvaṭṭanā…pe…  paṇidhi, sāva kāyaviññāṇassa uppādāya āvaṭṭanā…pe…  paṇidhī”ti? Āmantā. Kāyaviññāṇaṃ anāvaṭṭentassa uppajjati…pe…  appaṇidahantassa uppajjatīti? Na hevaṃ vattabbe…pe…  nanu kāyaviññāṇaṃ āvaṭṭentassa uppajjati…pe…  paṇidahantassa uppajjatīti? Āmantā. Hañci kāyaviññāṇaṃ āvaṭṭentassa uppajjati…pe…  paṇidahantassa uppajjati, no ca vata re vattabbe—  “jivhāviññāṇassa anantarā kāyaviññāṇaṃ uppajjatī”ti. &lt;/div&gt;&lt;/div&gt;&lt;div class="q" id="p_32Kv_2232"&gt; &lt;div class="divNumber"&gt;696.&lt;/div&gt; &lt;div class="p"&gt;&lt;span class="pN"&gt;2232&lt;/span&gt;๐ Jivhāviññāṇassa anantarā kāyaviññāṇaṃ uppajjatīti? Āmantā. Jivhāviññāṇaṃ rasanimittaṃ manasikaroto uppajjatīti? Āmantā. Kāyaviññāṇaṃ rasanimittaṃ manasikaroto uppajjatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2233"&gt; &lt;div class="p"&gt;&lt;span class="pN"&gt;2233&lt;/span&gt;๐ Jivhāviññāṇaṃ rasārammaṇaññeva na aññārammaṇanti? Āmantā. Kāyaviññāṇaṃ rasārammaṇaññeva na aññārammaṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2234"&gt; &lt;div class="p"&gt;&lt;span class="pN"&gt;2234&lt;/span&gt;๐ Jivhañca paṭicca rase ca uppajjati jivhāviññāṇanti? Āmantā. Jivhañca paṭicca rase ca uppajjati kāyaviññāṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2235"&gt; &lt;div class="p"&gt;&lt;span class="pN"&gt;2235&lt;/span&gt;๐ Jivhañca paṭicca rase ca uppajjati kāyaviññāṇanti? Āmantā. “Jivhañca paṭicca rase ca uppajjati kāyaviññāṇan”ti—  attheva suttantoti? Natthi. “Jivhañca paṭicca rase ca uppajjati jivhāviññāṇan”ti—  attheva suttantoti? Āmantā. Hañci “jivhañca paṭicca rase ca uppajjati jivhāviññāṇan”ti—  attheva suttantoti, no ca vata re vattabbe—  “jivhañca paṭicca rase ca uppajjati kāyaviññāṇan”ti. &lt;/div&gt;&lt;/div&gt;&lt;div class="q" id="p_32Kv_2236"&gt; &lt;div class="p"&gt;&lt;span class="pN"&gt;2236&lt;/span&gt;๐ Jivhāviññāṇassa anantarā kāyaviññāṇaṃ uppajjatīti? Āmantā. Taññeva jivhāviññāṇaṃ taṃ kāyaviññāṇanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2237"&gt; &lt;div class="divNumber"&gt;697.&lt;/div&gt; &lt;div class="p"&gt;&lt;span class="pN"&gt;2237&lt;/span&gt;× Na vattabbaṃ—  “pañcaviññāṇā aññamaññassa samanantarā uppajjantī”ti? Āmantā. Nanu atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusatīti? Āmantā. Hañci atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusati, tena vata re vattabbe—  “pañcaviññāṇā aññamaññassa samanantarā uppajjantī”ti. &lt;/div&gt;&lt;/div&gt;&lt;div class="CENTER" id="p_32Kv_2238"&gt;&lt;span class="pN"&gt;2238&lt;/span&gt;Anantarapaccayakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270265" title="Go to previous page"&gt;&amp;lt;&amp;lt; 3.4.2 Saḷāyatanuppattikathā&lt;/a&gt;&lt;a href="javascript:void(0)" onclick="upP()" id="upL" name="268008" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270267" title="Go to next page"&gt;3.4.4 Ariyarūpakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
