<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/6"&gt;6 Pāsādikasutta&lt;/a&gt;&lt;/div&gt;&lt;div class="i"&gt;6.13 Abyākataṭṭhāna&lt;/div&gt;&lt;div class=h&gt;Pāsādikasutta&lt;/div&gt;&lt;div class=h&gt;Abyākataṭṭhāna&lt;/div&gt;&lt;div class="q" id="p_8D_380"&gt; &lt;div class="divNumber"&gt;189.&lt;/div&gt; &lt;div class="p"&gt;&lt;span class="pN"&gt;380&lt;/span&gt;Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘kiṃ nu kho, āvuso, hoti tathāgato paraṃ maraṇā, idameva saccaṃ moghamaññan’ti? Evaṃvādino, cunda, aññatitthiyā paribbājakā evamassu vacanīyā—  ‘abyākataṃ kho etaṃ, āvuso, bhagavatā—  &lt;span class="smallFont"&gt;“&lt;/span&gt;hoti tathāgato paraṃ maraṇā, idameva saccaṃ moghamaññan&lt;span class="smallFont"&gt;”&lt;/span&gt;’ti. &lt;/div&gt;&lt;/div&gt;&lt;div class="q" id="p_8D_381"&gt; &lt;div class="p"&gt;&lt;span class="pN"&gt;381&lt;/span&gt;Ṭhānaṃ kho panetaṃ, cunda, vijjati, yaṃ aññatitthiyā paribbājakā evaṃ vadeyyuṃ—  ‘kiṃ panāvuso, na hoti tathāgato paraṃ maraṇā, idameva saccaṃ moghamaññan’ti? Evaṃvādino, cunda, aññatitthiyā paribbājakā evamassu vacanīyā—  ‘etampi kho, āvuso, bhagavatā abyākataṃ—  &lt;span class="smallFont"&gt;“&lt;/span&gt;na hoti tathāgato paraṃ maraṇā, idameva saccaṃ moghamaññan&lt;span class="smallFont"&gt;”&lt;/span&gt;’ti. &lt;/div&gt;&lt;/div&gt;&lt;div class="q" id="p_8D_382"&gt; &lt;div class="p"&gt;&lt;span class="pN"&gt;382&lt;/span&gt;Ṭhānaṃ kho panetaṃ, cunda, vijjati, yaṃ aññatitthiyā paribbājakā evaṃ vadeyyuṃ—  ‘kiṃ panāvuso, hoti ca na ca hoti tathāgato paraṃ maraṇā, idameva saccaṃ moghamaññan’ti? Evaṃvādino, cunda, aññatitthiyā paribbājakā evamassu vacanīyā—  ‘abyākataṃ kho etaṃ, āvuso, bhagavatā—  &lt;span class="smallFont"&gt;“&lt;/span&gt;hoti ca na ca hoti tathāgato paraṃ maraṇā, idameva saccaṃ moghamaññan&lt;span class="smallFont"&gt;”&lt;/span&gt;’ti. &lt;/div&gt;&lt;/div&gt;&lt;div class="q" id="p_8D_383"&gt; &lt;div class="p"&gt;&lt;span class="pN"&gt;383&lt;/span&gt;Ṭhānaṃ kho panetaṃ, cunda, vijjati, yaṃ aññatitthiyā paribbājakā evaṃ vadeyyuṃ—  ‘kiṃ panāvuso, neva hoti na na hoti tathāgato paraṃ maraṇā, idameva saccaṃ moghamaññan’ti? Evaṃvādino, cunda, aññatitthiyā paribbājakā evamassu vacanīyā—  ‘etampi kho, āvuso, bhagavatā abyākataṃ—  &lt;span class="smallFont"&gt;“&lt;/span&gt;neva hoti na na hoti tathāgato paraṃ maraṇā, idameva saccaṃ moghamaññan&lt;span class="smallFont"&gt;”&lt;/span&gt;’ti. &lt;/div&gt;&lt;/div&gt;&lt;div class="q" id="p_8D_384"&gt; &lt;div class="p"&gt;&lt;span class="pN"&gt;384&lt;/span&gt;Ṭhānaṃ kho panetaṃ, cunda, vijjati, yaṃ aññatitthiyā paribbājakā evaṃ vadeyyuṃ—  ‘kasmā panetaṃ, āvuso, samaṇena gotamena abyākatan’ti? Evaṃvādino, cunda, aññatitthiyā paribbājakā evamassu vacanīyā—  ‘na hetaṃ, āvuso, atthasaṃhitaṃ na dhammasaṃhitaṃ na ādibrahmacariyakaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, tasmā taṃ bhagavatā abyākatan’ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272472" title="Go to previous page"&gt;&amp;lt;&amp;lt; 6.12 Pañhābyākaraṇa&lt;/a&gt;&lt;a href="javascript:void(0)" onclick="upP()" id="upL" name="271674" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272474" title="Go to next page"&gt;6.14 Byākataṭṭhāna &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
