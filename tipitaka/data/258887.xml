<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/35Y10"&gt;35Y10 Indriyayamakapāḷi&lt;/a&gt; » &lt;a href="/tipitaka/35Y10/3"&gt;3 Pariññāvāra&lt;/a&gt; » &lt;a href="/tipitaka/35Y10/3/3.1"&gt;3.1 Paccuppannavāra&lt;/a&gt;&lt;/div&gt;&lt;div class="i"&gt;3.1.2 Paccanīka&lt;/div&gt;&lt;div class=h&gt;Pariññāvāra&lt;/div&gt;&lt;div class=h&gt;Paccuppannavāra&lt;/div&gt;&lt;div class=h&gt;Paccanīka&lt;/div&gt;&lt;div class="q" id="p_35Y10_4061"&gt; &lt;div class="divNumber"&gt;439.&lt;/div&gt; &lt;div class="p"&gt;&lt;span class="pN"&gt;4061&lt;/span&gt;»  Yo cakkhundriyaṃ na parijānāti so domanassindriyaṃ nappajahatīti? &lt;/div&gt;&lt;/div&gt;&lt;div class="q" id="p_35Y10_4062"&gt; &lt;div class="p"&gt;&lt;span class="pN"&gt;4062&lt;/span&gt;Anāgāmimaggasamaṅgī cakkhundriyaṃ na parijānāti, no ca domanassindriyaṃ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti. &lt;/div&gt;&lt;/div&gt;&lt;div class="q" id="p_35Y10_4063"&gt; &lt;div class="p"&gt;&lt;span class="pN"&gt;4063&lt;/span&gt;«  Yo vā pana domanassindriyaṃ nappajahati so cakkhundriyaṃ na parijānātīti? &lt;/div&gt;&lt;/div&gt;&lt;div class="q" id="p_35Y10_4064"&gt; &lt;div class="p"&gt;&lt;span class="pN"&gt;4064&lt;/span&gt;Aggamaggasamaṅgī domanassindriyaṃ nappajahati, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti. &lt;/div&gt;&lt;/div&gt;&lt;div class="q" id="p_35Y10_4065"&gt; &lt;div class="p"&gt;&lt;span class="pN"&gt;4065&lt;/span&gt;»  Yo cakkhundriyaṃ na parijānāti so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4066"&gt; &lt;div class="p"&gt;&lt;span class="pN"&gt;4066&lt;/span&gt;Aṭṭhamako cakkhundriyaṃ na parijānāti, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4067"&gt; &lt;div class="p"&gt;&lt;span class="pN"&gt;4067&lt;/span&gt;«  Yo vā pana anaññātaññassāmītindriyaṃ na bhāveti so cakkhundriyaṃ na parijānātīti? &lt;/div&gt;&lt;/div&gt;&lt;div class="q" id="p_35Y10_4068"&gt; &lt;div class="p"&gt;&lt;span class="pN"&gt;4068&lt;/span&gt;Aggamaggasamaṅgī anaññātaññassāmītindriyaṃ na bhāveti, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti. &lt;/div&gt;&lt;/div&gt;&lt;div class="q" id="p_35Y10_4069"&gt; &lt;div class="p"&gt;&lt;span class="pN"&gt;4069&lt;/span&gt;»  Yo cakkhundriyaṃ na parijānāti so aññindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4070"&gt; &lt;div class="p"&gt;&lt;span class="pN"&gt;4070&lt;/span&gt;Dve puggalā cakkhundriyaṃ na parijānanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4071"&gt; &lt;div class="p"&gt;&lt;span class="pN"&gt;4071&lt;/span&gt;«  Yo vā pana aññindriyaṃ na bhāveti so cakkhundriyaṃ na parijānātīti? Āmantā. &lt;/div&gt;&lt;/div&gt;&lt;div class="q" id="p_35Y10_4072"&gt; &lt;div class="p"&gt;&lt;span class="pN"&gt;4072&lt;/span&gt;»  Yo cakkhundriyaṃ na parijānāti so aññātāvindriyaṃ na sacchikarotīti? &lt;/div&gt;&lt;/div&gt;&lt;div class="q" id="p_35Y10_4073"&gt; &lt;div class="p"&gt;&lt;span class="pN"&gt;4073&lt;/span&gt;Yo aggaphalaṃ sacchikaroti so cakkhundriyaṃ na parijānāti, no ca aññātāvindriyaṃ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti. &lt;/div&gt;&lt;/div&gt;&lt;div class="q" id="p_35Y10_4074"&gt; &lt;div class="p"&gt;&lt;span class="pN"&gt;4074&lt;/span&gt;«  Yo vā pana aññātāvindriyaṃ na sacchikaroti so cakkhundriyaṃ na parijānātīti? &lt;/div&gt;&lt;/div&gt;&lt;div class="q" id="p_35Y10_4075"&gt; &lt;div class="p"&gt;&lt;span class="pN"&gt;4075&lt;/span&gt;Aggamaggasamaṅgī aññātāvindriyaṃ na sacchikaroti, no ca cakkhundriyaṃ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4076"&gt; &lt;div class="divNumber"&gt;440.&lt;/div&gt; &lt;div class="p"&gt;&lt;span class="pN"&gt;4076&lt;/span&gt;»  Yo domanassindriyaṃ nappajahati so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4077"&gt; &lt;div class="p"&gt;&lt;span class="pN"&gt;4077&lt;/span&gt;Aṭṭhamako domanassindriyaṃ nappajahati, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4078"&gt; &lt;div class="p"&gt;&lt;span class="pN"&gt;4078&lt;/span&gt;«  Yo vā pana anaññātaññassāmītindriyaṃ na bhāveti so domanassindriyaṃ nappajahatīti? &lt;/div&gt;&lt;/div&gt;&lt;div class="q" id="p_35Y10_4079"&gt; &lt;div class="p"&gt;&lt;span class="pN"&gt;4079&lt;/span&gt;Anāgāmimaggasamaṅgī anaññātaññassāmītindriyaṃ na bhāveti, no ca domanassindriyaṃ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti. &lt;/div&gt;&lt;/div&gt;&lt;div class="q" id="p_35Y10_4080"&gt; &lt;div class="p"&gt;&lt;span class="pN"&gt;4080&lt;/span&gt;»  Yo domanassindriyaṃ nappajahati so aññindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4081"&gt; &lt;div class="p"&gt;&lt;span class="pN"&gt;4081&lt;/span&gt;Dve puggalā domanassindriyaṃ nappajahanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4082"&gt; &lt;div class="p"&gt;&lt;span class="pN"&gt;4082&lt;/span&gt;«  Yo vā pana aññindriyaṃ na bhāveti so domanassindriyaṃ nappajahatīti? Āmantā. &lt;/div&gt;&lt;/div&gt;&lt;div class="q" id="p_35Y10_4083"&gt; &lt;div class="p"&gt;&lt;span class="pN"&gt;4083&lt;/span&gt;»  Yo domanassindriyaṃ nappajahati so aññātāvindriyaṃ na sacchikarotīti? &lt;/div&gt;&lt;/div&gt;&lt;div class="q" id="p_35Y10_4084"&gt; &lt;div class="p"&gt;&lt;span class="pN"&gt;4084&lt;/span&gt;Yo aggaphalaṃ sacchikaroti so domanassindriyaṃ nappajahati, no ca aññātāvindriyaṃ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti. &lt;/div&gt;&lt;/div&gt;&lt;div class="q" id="p_35Y10_4085"&gt; &lt;div class="p"&gt;&lt;span class="pN"&gt;4085&lt;/span&gt;«  Yo vā pana aññātāvindriyaṃ na sacchikaroti so domanassindriyaṃ nappajahatīti? &lt;/div&gt;&lt;/div&gt;&lt;div class="q" id="p_35Y10_4086"&gt; &lt;div class="p"&gt;&lt;span class="pN"&gt;4086&lt;/span&gt;Anāgāmimaggasamaṅgī aññātāvindriyaṃ na sacchikaroti, no ca domanassindriyaṃ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4087"&gt; &lt;div class="divNumber"&gt;441.&lt;/div&gt; &lt;div class="p"&gt;&lt;span class="pN"&gt;4087&lt;/span&gt;»  Yo anaññātaññassāmītindriyaṃ na bhāveti so aññindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4088"&gt; &lt;div class="p"&gt;&lt;span class="pN"&gt;4088&lt;/span&gt;Tayo maggasamaṅgino anaññātaññassāmītindriyaṃ na bhāventi, no ca aññindriyaṃ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4089"&gt; &lt;div class="p"&gt;&lt;span class="pN"&gt;4089&lt;/span&gt;«  Yo vā pana aññindriyaṃ na bhāveti so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4090"&gt; &lt;div class="p"&gt;&lt;span class="pN"&gt;4090&lt;/span&gt;Aṭṭhamako aññindriyaṃ na bhāveti, no ca anaññātaññassāmītindriyaṃ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi. &lt;/div&gt;&lt;/div&gt;&lt;div class="q" id="p_35Y10_4091"&gt; &lt;div class="p"&gt;&lt;span class="pN"&gt;4091&lt;/span&gt;»  Yo anaññātaññassāmītindriyaṃ na bhāveti so aññātāvindriyaṃ na sacchikarotīti? &lt;/div&gt;&lt;/div&gt;&lt;div class="q" id="p_35Y10_4092"&gt; &lt;div class="p"&gt;&lt;span class="pN"&gt;4092&lt;/span&gt;Yo aggaphalaṃ sacchikaroti so anaññātaññassāmītindriyaṃ na bhāveti, no ca aññātāvindriyaṃ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti. &lt;/div&gt;&lt;/div&gt;&lt;div class="q" id="p_35Y10_4093"&gt; &lt;div class="p"&gt;&lt;span class="pN"&gt;4093&lt;/span&gt;«  Yo vā pana aññātāvindriyaṃ na sacchikaroti so anaññātaññassāmītindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4094"&gt; &lt;div class="p"&gt;&lt;span class="pN"&gt;4094&lt;/span&gt;Aṭṭhamako aññātāvindriyaṃ na sacchikaroti, no ca anaññātaññassāmītindriyaṃ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_4095"&gt; &lt;div class="divNumber"&gt;442.&lt;/div&gt; &lt;div class="p"&gt;&lt;span class="pN"&gt;4095&lt;/span&gt;»  Yo aññindriyaṃ na bhāveti so aññātāvindriyaṃ na sacchikarotīti? &lt;/div&gt;&lt;/div&gt;&lt;div class="q" id="p_35Y10_4096"&gt; &lt;div class="p"&gt;&lt;span class="pN"&gt;4096&lt;/span&gt;Yo aggaphalaṃ sacchikaroti so aññindriyaṃ na bhāveti, no ca aññātāvindriyaṃ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti. &lt;/div&gt;&lt;/div&gt;&lt;div class="q" id="p_35Y10_4097"&gt; &lt;div class="p"&gt;&lt;span class="pN"&gt;4097&lt;/span&gt;«  Yo vā pana aññātāvindriyaṃ na sacchikaroti so aññindriyaṃ na bhāvetīti? &lt;/div&gt;&lt;/div&gt;&lt;div class="q" id="p_35Y10_4098"&gt; &lt;div class="p"&gt;&lt;span class="pN"&gt;4098&lt;/span&gt;Tayo maggasamaṅgino aññātāvindriyaṃ na sacchikaronti, no ca aññindriyaṃ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258886" title="Go to previous page"&gt;&amp;lt;&amp;lt; 3.1.1 Anuloma&lt;/a&gt;&lt;a href="javascript:void(0)" onclick="upP()" id="upL" name="258097" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258098" title="Go to next page"&gt;3.2 Atītavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
