<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.4"&gt;2.4 Navamavagga&lt;/a&gt;&lt;/div&gt;&lt;div class="i"&gt;2.4.2 Amatārammaṇakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Navamavagga&lt;/div&gt;&lt;div class=h&gt;Amatārammaṇakathā&lt;/div&gt;&lt;div class="q" id="p_32Kv_1857"&gt; &lt;div class="divNumber"&gt;549.&lt;/div&gt; &lt;div class="p"&gt;&lt;span class="pN"&gt;1857&lt;/span&gt;๐ Amatārammaṇaṃ saṃyojananti? Āmantā. Amataṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyanti? Na hevaṃ vattabbe…pe…  nanu amataṃ asaṃyojaniyaṃ aganthaniyaṃ…pe…  asaṃkilesiyanti? Āmantā. Hañci amataṃ asaṃyojaniyaṃ…pe…  asaṃkilesiyaṃ, no ca vata re vattabbe—  “amatārammaṇaṃ saṃyojanan”ti. &lt;/div&gt;&lt;/div&gt;&lt;div class="q" id="p_32Kv_1858"&gt; &lt;div class="p"&gt;&lt;span class="pN"&gt;1858&lt;/span&gt;๐ Amataṃ ārabbha rāgo uppajjatīti? Āmantā. Amataṃ rāgaṭṭhāniyaṃ rajaniyaṃ kamaniyaṃ madaniyaṃ bandhaniyaṃ mucchaniyanti? Na hevaṃ vattabbe…pe…  nanu amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyanti? Āmantā. Hañci amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyaṃ, no ca vata re vattabbe—  “amataṃ ārabbha rāgo uppajjatī”ti. &lt;/div&gt;&lt;/div&gt;&lt;div class="q" id="p_32Kv_1859"&gt; &lt;div class="p"&gt;&lt;span class="pN"&gt;1859&lt;/span&gt;๐ Amataṃ ārabbha doso uppajjatīti? Āmantā. Amataṃ dosaṭṭhāniyaṃ kopaṭṭhāniyaṃ paṭighaṭṭhāniyanti? Na hevaṃ vattabbe…pe…  nanu amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti? Āmantā. Hañci amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyaṃ, no ca vata re vattabbe—  “amataṃ ārabbha doso uppajjatī”ti. &lt;/div&gt;&lt;/div&gt;&lt;div class="q" id="p_32Kv_1860"&gt; &lt;div class="p"&gt;&lt;span class="pN"&gt;1860&lt;/span&gt;๐ Amataṃ ārabbha moho uppajjatīti? Āmantā. Amataṃ mohaṭṭhāniyaṃ aññāṇakaraṇaṃ acakkhukaraṇaṃ paññānirodhiyaṃ vighātapakkhiyaṃ anibbānasaṃvattaniyanti? Na hevaṃ vattabbe…pe…  nanu amataṃ na mohaṭṭhāniyaṃ na aññāṇakaraṇaṃ na acakkhukaraṇaṃ paññābuddhiyaṃ avighātapakkhiyaṃ nibbānasaṃvattaniyanti? Āmantā. Hañci amataṃ na mohaṭṭhāniyaṃ na aññāṇakaraṇaṃ…pe…  nibbānasaṃvattaniyaṃ, no ca vata re vattabbe—  “amataṃ ārabbha moho uppajjatī”ti. &lt;/div&gt;&lt;/div&gt;&lt;div class="q" id="p_32Kv_1861"&gt; &lt;div class="divNumber"&gt;550.&lt;/div&gt; &lt;div class="p"&gt;&lt;span class="pN"&gt;1861&lt;/span&gt;๐ Rūpaṃ ārabbha saṃyojanā uppajjanti, rūpaṃ saṃyojaniyaṃ ganthaniyaṃ…pe…  saṃkilesiyanti? Āmantā. Amataṃ ārabbha saṃyojanā uppajjanti, amataṃ saṃyojaniyaṃ…pe…  saṃkilesiyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1862"&gt; &lt;div class="p"&gt;&lt;span class="pN"&gt;1862&lt;/span&gt;๐ Rūpaṃ ārabbha rāgo uppajjati, rūpaṃ rāgaṭṭhāniyaṃ rajaniyaṃ kamaniyaṃ madaniyaṃ bandhaniyaṃ mucchaniyanti? Āmantā. Amataṃ ārabbha rāgo uppajjati, amataṃ rāgaṭṭhāniyaṃ…pe…  mucchaniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1863"&gt; &lt;div class="p"&gt;&lt;span class="pN"&gt;1863&lt;/span&gt;๐ Rūpaṃ ārabbha doso uppajjati, rūpaṃ dosaṭṭhāniyaṃ kopaṭṭhāniyaṃ paṭighaṭṭhāniyanti? Āmantā. Amataṃ ārabbha doso uppajjati, amataṃ dosaṭṭhāniyaṃ kopaṭṭhāniyaṃ paṭighaṭṭhāniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1864"&gt; &lt;div class="p"&gt;&lt;span class="pN"&gt;1864&lt;/span&gt;๐ Rūpaṃ ārabbha moho uppajjati, rūpaṃ mohaṭṭhāniyaṃ aññāṇakaraṇaṃ…pe…  anibbānasaṃvattaniyanti? Āmantā. Amataṃ ārabbha moho uppajjati, amataṃ mohaṭṭhāniyaṃ aññāṇakaraṇaṃ…pe…  anibbānasaṃvattaniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1865"&gt; &lt;div class="p"&gt;&lt;span class="pN"&gt;1865&lt;/span&gt;๐ Amataṃ ārabbha saṃyojanā uppajjanti, amataṃ asaṃyojaniyaṃ aganthaniyaṃ anoghaniyaṃ ayoganiyaṃ anīvaraṇiyaṃ aparāmaṭṭhaṃ anupādāniyaṃ asaṃkilesiyanti? Āmantā. Rūpaṃ ārabbha saṃyojanā uppajjanti, rūpaṃ asaṃyojaniyaṃ aganthaniyaṃ…pe…  asaṃkilesiyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1866"&gt; &lt;div class="p"&gt;&lt;span class="pN"&gt;1866&lt;/span&gt;๐ Amataṃ ārabbha rāgo uppajjati, amataṃ na rāgaṭṭhāniyaṃ na rajaniyaṃ na kamaniyaṃ na madaniyaṃ na bandhaniyaṃ na mucchaniyanti? Āmantā. Rūpaṃ ārabbha rāgo uppajjati, rūpaṃ na rāgaṭṭhāniyaṃ…pe…  na mucchaniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1867"&gt; &lt;div class="p"&gt;&lt;span class="pN"&gt;1867&lt;/span&gt;๐ Amataṃ ārabbha doso uppajjati, amataṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti? Āmantā. Rūpaṃ ārabbha doso uppajjati, rūpaṃ na dosaṭṭhāniyaṃ na kopaṭṭhāniyaṃ na paṭighaṭṭhāniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1868"&gt; &lt;div class="p"&gt;&lt;span class="pN"&gt;1868&lt;/span&gt;๐ Amataṃ ārabbha moho uppajjati, amataṃ na mohaṭṭhāniyaṃ na aññāṇakaraṇaṃ…pe…  nibbānasaṃvattaniyanti? Āmantā. Rūpaṃ ārabbha moho uppajjati, rūpaṃ na mohaṭṭhāniyaṃ na aññāṇakaraṇaṃ…pe…  nibbānasaṃvattaniyanti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1869"&gt; &lt;div class="divNumber"&gt;551.&lt;/div&gt; &lt;div class="p"&gt;&lt;span class="pN"&gt;1869&lt;/span&gt;× Na vattabbaṃ—  “amatārammaṇaṃ saṃyojanan”ti? Āmantā. Nanu vuttaṃ bhagavatā—  “nibbānaṃ nibbānato sañjānāti, nibbānaṃ nibbānato sañjānitvā nibbānaṃ maññati, nibbānasmiṃ maññati, nibbānato maññati, nibbānaṃ meti maññati, nibbānaṃ abhinandatī”ti. Attheva suttantoti? Āmantā. Tena hi amatārammaṇaṃ saṃyojananti. &lt;/div&gt;&lt;/div&gt;&lt;div class="CENTER" id="p_32Kv_1870"&gt;&lt;span class="pN"&gt;1870&lt;/span&gt;Amatārammaṇakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270214" title="Go to previous page"&gt;&amp;lt;&amp;lt; 2.4.1 Ānisaṃsadassāvīkathā&lt;/a&gt;&lt;a href="javascript:void(0)" onclick="upP()" id="upL" name="268003" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270216" title="Go to next page"&gt;2.4.3 Rūpaṃsārammaṇantikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
