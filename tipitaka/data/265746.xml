<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/13"&gt;13 Piṭṭhiduka&lt;/a&gt; » &lt;a href="/tipitaka/38P2/13/13.16"&gt;13.16 Niyataduka&lt;/a&gt; » &lt;a href="/tipitaka/38P2/13/13.16/13.16.7"&gt;13.16.7 Pañhāvāra&lt;/a&gt; » &lt;a href="/tipitaka/38P2/13/13.16/13.16.7/13.16.7.1"&gt;13.16.7.1 Paccayānuloma&lt;/a&gt; » &lt;a href="/tipitaka/38P2/13/13.16/13.16.7/13.16.7.1/13.16.7.1.1"&gt;13.16.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Upanissaya&lt;/div&gt;&lt;div class=h&gt;Piṭṭhiduka&lt;/div&gt;&lt;div class=h&gt;Niyataduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Upanissaya&lt;/div&gt;&lt;div class="q" id="p_38P2_4775"&gt; &lt;div class="divNumber"&gt;335.&lt;/div&gt; &lt;div class="p"&gt;&lt;span class="pN"&gt;4775&lt;/span&gt;Niyato dhammo niyatassa dhammassa upanissayapaccayena paccayo. &lt;span class="bold"&gt;Pakatūpanissayo&lt;/span&gt;—  mātughātikammaṃ mātughātikammassa…  pitughātikammassa…  arahantaghātikammassa…  ruhiruppādakammassa…  saṃghabhedakammassa, niyatamicchādiṭṭhiyā upanissayapaccayena paccayo (cakkaṃ). Paṭhamo maggo dutiyassa maggassa…pe…  tatiyo maggo catutthassa maggassa upanissayapaccayena paccayo. Niyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  mātaraṃ jīvitā voropetvā…pe…  saṃghaṃ bhinditvā tassa paṭighātatthāya dānaṃ deti, sīlaṃ samādiyati, uposathakammaṃ karoti, ariyā maggaṃ upanissāya anuppannaṃ samāpattiṃ uppādenti, uppannaṃ samāpajjanti…pe…  ṭhānāṭhānakosallassa upanissayapaccayena paccayo; maggo phalasamāpattiyā upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_4776"&gt; &lt;div class="divNumber"&gt;336.&lt;/div&gt; &lt;div class="p"&gt;&lt;span class="pN"&gt;4776&lt;/span&gt;Aniyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  aniyataṃ saddhaṃ upanissāya dānaṃ deti, sīlaṃ…pe…  uposathakammaṃ karoti, jhānaṃ uppādeti, vipassanaṃ…pe…  abhiññaṃ…pe…  samāpattiṃ uppādeti, mānaṃ jappeti…  diṭṭhiṃ gaṇhāti; aniyataṃ sīlaṃ…pe…  paññaṃ…  rāgaṃ…pe…  patthanaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ uppādeti, pāṇaṃ hanati…pe…  nigamaghātaṃ karoti, aniyatā saddhā…pe…  senāsanaṃ aniyatāya saddhāya…pe…  patthanāya…  kāyikassa sukhassa…  kāyikassa dukkhassa, phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_4777"&gt; &lt;div class="p"&gt;&lt;span class="pN"&gt;4777&lt;/span&gt;Aniyato dhammo niyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  aniyataṃ rāgaṃ upanissāya mātaraṃ jīvitā voropeti…pe…  saṃghaṃ bhindati; aniyataṃ dosaṃ…pe…  senāsanaṃ upanissāya mātaraṃ jīvitā voropeti…pe…  saṃghaṃ bhindati; aniyato rāgo…  dosaṃ…pe…  senāsanaṃ mātughātikammassa…pe…  saṃghabhedakammassa upanissayapaccayena paccayo; paṭhamassa maggassa parikammaṃ paṭhamassa maggassa…pe…  catutthassa maggassa parikammaṃ catutthassa maggassa upanissayapaccayena paccayo. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265745" title="Go to previous page"&gt;&amp;lt;&amp;lt; Anantarādi&lt;/a&gt;&lt;a href="javascript:void(0)" onclick="upP()" id="upL" name="263964" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265747" title="Go to next page"&gt; Purejātādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
