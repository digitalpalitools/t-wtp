<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/7"&gt;7 Lakkhaṇasutta&lt;/a&gt;&lt;/div&gt;&lt;div class="i"&gt;7.23 Uṇhīsasīsalakkhaṇaṃ&lt;/div&gt;&lt;div class=h&gt;Lakkhaṇasutta&lt;/div&gt;&lt;div class="q" id="h_8D_521"&gt; &lt;h2 class="paliSectionName"&gt;&lt;span class="pN"&gt;521&lt;/span&gt;Uṇhīsasīsalakkhaṇaṃ &lt;/h2&gt;&lt;/div&gt;&lt;div class="q" id="p_8D_522"&gt; &lt;div class="divNumber"&gt;230.&lt;/div&gt; &lt;div class="p"&gt;&lt;span class="pN"&gt;522&lt;/span&gt;“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno bahujanapubbaṅgamo ahosi kusalesu dhammesu bahujanapāmokkho kāyasucarite vacīsucarite manosucarite dānasaṃvibhāge sīlasamādāne uposathupavāse matteyyatāya petteyyatāya sāmaññatāya brahmaññatāya kule jeṭṭhāpacāyitāya aññataraññataresu ca adhikusalesu dhammesu. So tassa kammassa kaṭattā…pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati—  uṇhīsasīso hoti. &lt;/div&gt;&lt;/div&gt;&lt;div class="q" id="p_8D_523"&gt; &lt;div class="p"&gt;&lt;span class="pN"&gt;523&lt;/span&gt;So tena lakkhaṇena samannāgato sace agāraṃ ajjhāvasati, rājā hoti cakkavattī…pe…  rājā samāno kiṃ labhati? Mahāssa jano anvāyiko hoti, brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā pārisajjā rājāno bhogiyā kumārā. Rājā samāno idaṃ labhati…pe…  buddho samāno kiṃ labhati? Mahāssa jano anvāyiko hoti, bhikkhū bhikkhuniyo upāsakā upāsikāyo devā manussā asurā nāgā gandhabbā. Buddho samāno idaṃ labhati”. Etamatthaṃ bhagavā avoca. &lt;/div&gt;&lt;/div&gt;&lt;div class="q" id="p_8D_524"&gt; &lt;div class="divNumber"&gt;231.&lt;/div&gt; &lt;div class="p"&gt;&lt;span class="pN"&gt;524&lt;/span&gt;Tatthetaṃ vuccati—  &lt;/div&gt;&lt;/div&gt;&lt;div class="q" id="p_8D_525"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;525&lt;/div&gt; &lt;div class="G"&gt;“Pubbaṅgamo sucaritesu ahu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammesu dhammacariyābhirato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anvāyiko bahujanassa ahu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saggesu vedayittha puññaphalaṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_526"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;526&lt;/div&gt; &lt;div class="G"&gt;Veditvā so sucaritassa phalaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Uṇhīsasīsattamidhajjhagamā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Byākaṃsu byañjananimittadharā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pubbaṅgamo bahujanaṃ hessati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_527"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;527&lt;/div&gt; &lt;div class="G"&gt;Paṭibhogiyā manujesu idha,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pubbeva tassa abhiharanti tadā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yadi khattiyo bhavati bhūmipati,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Paṭihārakaṃ bahujane labhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_8D_528"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;528&lt;/div&gt; &lt;div class="G"&gt;Atha cepi pabbajati so manujo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammesu hoti paguṇo visavī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tassānusāsaniguṇābhirato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anvāyiko bahujano bhavatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272491" title="Go to previous page"&gt;&amp;lt;&amp;lt; 7.21--22 Abhinīlanettagopakhumalakkhaṇāni&lt;/a&gt;&lt;a href="javascript:void(0)" onclick="upP()" id="upL" name="271675" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272493" title="Go to next page"&gt;7.24--25 Ekekalomatāuṇṇālakkhaṇāni &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
