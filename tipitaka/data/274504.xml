<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/1"&gt;1 Maggasaṃyutta&lt;/a&gt; » &lt;a href="/tipitaka/14S5/1/1.2"&gt;1.2 Vihāravagga&lt;/a&gt;&lt;/div&gt;&lt;div class="i"&gt;1.2.8 Paṭhamakukkuṭārāmasutta&lt;/div&gt;&lt;div class=h&gt;Maggasaṃyutta&lt;/div&gt;&lt;div class=h&gt;Vihāravagga&lt;/div&gt;&lt;div class=h&gt;Paṭhamakukkuṭārāmasutta&lt;/div&gt;&lt;div class="q" id="p_14S5_78"&gt; &lt;div class="divNumber"&gt;18.&lt;/div&gt; &lt;div class="p"&gt;&lt;span class="pN"&gt;78&lt;/span&gt;Evaṃ me sutaṃ—  ekaṃ samayaṃ āyasmā ca ānando āyasmā ca bhaddo pāṭaliputte viharanti kukkuṭārāme. Atha kho āyasmā bhaddo sāyanhasamayaṃ paṭisallānā vuṭṭhito yenāyasmā ānando tenupasaṅkami; upasaṅkamitvā āyasmatā ānandena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho āyasmā bhaddo āyasmantaṃ ānandaṃ etadavoca—  &lt;/div&gt;&lt;/div&gt;&lt;div class="q" id="p_14S5_79"&gt; &lt;div class="p"&gt;&lt;span class="pN"&gt;79&lt;/span&gt;“‘Abrahmacariyaṃ, abrahmacariyan’ti, āvuso ānanda, vuccati. Katamaṃ nu kho, āvuso, abrahmacariyan”ti? “Sādhu sādhu, āvuso bhadda. Bhaddako kho te, āvuso bhadda, ummaṅgo, bhaddakaṃ paṭibhānaṃ, kalyāṇī paripucchā. Evañhi tvaṃ, āvuso bhadda, pucchasi—  ‘abrahmacariyaṃ, abrahmacariyanti, āvuso ānanda, vuccati. Katamaṃ nu kho, āvuso, abrahmacariyan’”ti? “Evamāvuso”ti. “Ayameva kho, āvuso, aṭṭhaṅgiko micchāmaggo abrahmacariyaṃ, seyyathidaṃ—  micchādiṭṭhi…pe…  micchāsamādhī”ti. &lt;/div&gt;&lt;/div&gt;&lt;div class="CENTER" id="p_14S5_80"&gt;&lt;span class="pN"&gt;80&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274503" title="Go to previous page"&gt;&amp;lt;&amp;lt; 1.2.7 Dutiyaparisuddhasutta&lt;/a&gt;&lt;a href="javascript:void(0)" onclick="upP()" id="upL" name="272782" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274505" title="Go to next page"&gt;1.2.9 Dutiyakukkuṭārāmasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
