<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y3"&gt;33Y3 Āyatanayamakapāḷi&lt;/a&gt; » &lt;a href="/tipitaka/33Y3/2"&gt;2 Pavattivāra&lt;/a&gt; » &lt;a href="/tipitaka/33Y3/2/2.3"&gt;2.3 Uppādanirodhavāra&lt;/a&gt; » &lt;a href="/tipitaka/33Y3/2/2.3/2.3.3"&gt;2.3.3 Anāgatavāra&lt;/a&gt;&lt;/div&gt;&lt;div class="i"&gt;2.3.3.3 Anulomapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādanirodhavāra&lt;/div&gt;&lt;div class=h&gt;Anāgatavāra&lt;/div&gt;&lt;div class=h&gt;Anulomapuggalokāsa&lt;/div&gt;&lt;div class="q" id="p_33Y3_1685"&gt; &lt;div class="divNumber"&gt;216.&lt;/div&gt; &lt;div class="p"&gt;&lt;span class="pN"&gt;1685&lt;/span&gt;»  Yassa yattha cakkhāyatanaṃ uppajjissati tassa tattha sotāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1686"&gt; &lt;div class="p"&gt;&lt;span class="pN"&gt;1686&lt;/span&gt;«  Yassa vā pana yattha sotāyatanaṃ nirujjhissati tassa tattha cakkhāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1687"&gt; &lt;div class="p"&gt;&lt;span class="pN"&gt;1687&lt;/span&gt;Pacchimabhavikānaṃ pañcavokāraṃ upapajjantānaṃ tesaṃ tattha sotāyatanaṃ nirujjhissati, no ca tesaṃ tattha cakkhāyatanaṃ uppajjissati. Itaresaṃ pañcavokārānaṃ tesaṃ tattha sotāyatanañca nirujjhissati cakkhāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1688"&gt; &lt;div class="p"&gt;&lt;span class="pN"&gt;1688&lt;/span&gt;»  Yassa yattha cakkhāyatanaṃ uppajjissati tassa tattha ghānāyatanaṃ nirujjhissatīti? &lt;/div&gt;&lt;/div&gt;&lt;div class="q" id="p_33Y3_1689"&gt; &lt;div class="p"&gt;&lt;span class="pN"&gt;1689&lt;/span&gt;Rūpāvacarānaṃ tesaṃ tattha cakkhāyatanaṃ uppajjissati, no ca tesaṃ tattha ghānāyatanaṃ nirujjhissati. Kāmāvacarānaṃ tesaṃ tattha cakkhāyatanañca uppajjissati ghānāyatanañca nirujjhissati. &lt;/div&gt;&lt;/div&gt;&lt;div class="q" id="p_33Y3_1690"&gt; &lt;div class="p"&gt;&lt;span class="pN"&gt;1690&lt;/span&gt;«  Yassa vā pana yattha ghānāyatanaṃ nirujjhissati tassa tattha cakkhāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1691"&gt; &lt;div class="p"&gt;&lt;span class="pN"&gt;1691&lt;/span&gt;Pacchimabhavikānaṃ kāmāvacaraṃ upapajjantānaṃ tesaṃ tattha ghānāyatanaṃ nirujjhissati, no ca tesaṃ tattha cakkhāyatanaṃ uppajjissati. Itaresaṃ kāmāvacarānaṃ tesaṃ tattha ghānāyatanañca nirujjhissati cakkhāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1692"&gt; &lt;div class="p"&gt;&lt;span class="pN"&gt;1692&lt;/span&gt;»  Yassa yattha cakkhāyatanaṃ uppajjissati tassa tattha rūpāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1693"&gt; &lt;div class="p"&gt;&lt;span class="pN"&gt;1693&lt;/span&gt;«  Yassa vā pana yattha rūpāyatanaṃ nirujjhissati tassa tattha cakkhāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1694"&gt; &lt;div class="p"&gt;&lt;span class="pN"&gt;1694&lt;/span&gt;Pacchimabhavikānaṃ pañcavokāraṃ upapajjantānaṃ asaññasattānaṃ tesaṃ tattha rūpāyatanaṃ nirujjhissati, no ca tesaṃ tattha cakkhāyatanaṃ uppajjissati. Itaresaṃ pañcavokārānaṃ tesaṃ tattha rūpāyatanañca nirujjhissati cakkhāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1695"&gt; &lt;div class="p"&gt;&lt;span class="pN"&gt;1695&lt;/span&gt;»  Yassa yattha cakkhāyatanaṃ uppajjissati tassa tattha manāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1696"&gt; &lt;div class="p"&gt;&lt;span class="pN"&gt;1696&lt;/span&gt;«  Yassa vā pana yattha manāyatanaṃ nirujjhissati tassa tattha cakkhāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1697"&gt; &lt;div class="p"&gt;&lt;span class="pN"&gt;1697&lt;/span&gt;Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha manāyatanaṃ nirujjhissati, no ca tesaṃ tattha cakkhāyatanaṃ uppajjissati. Itaresaṃ pañcavokārānaṃ tesaṃ tattha manāyatanañca nirujjhissati cakkhāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1698"&gt; &lt;div class="p"&gt;&lt;span class="pN"&gt;1698&lt;/span&gt;»  Yassa yattha cakkhāyatanaṃ uppajjissati tassa tattha dhammāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1699"&gt; &lt;div class="p"&gt;&lt;span class="pN"&gt;1699&lt;/span&gt;«  Yassa vā pana yattha dhammāyatanaṃ nirujjhissati tassa tattha cakkhāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1700"&gt; &lt;div class="p"&gt;&lt;span class="pN"&gt;1700&lt;/span&gt;Pacchimabhavikānaṃ pañcavokāraṃ upapajjantānaṃ asaññasattānaṃ arūpānaṃ tesaṃ tattha dhammāyatanaṃ nirujjhissati, no ca tesaṃ tattha cakkhāyatanaṃ uppajjissati. Itaresaṃ pañcavokārānaṃ tesaṃ tattha dhammāyatanañca nirujjhissati cakkhāyatanañca uppajjissati. (Cakkhāyatanamūlakaṃ.) &lt;/div&gt;&lt;/div&gt;&lt;div class="q" id="p_33Y3_1701"&gt; &lt;div class="divNumber"&gt;217.&lt;/div&gt; &lt;div class="p"&gt;&lt;span class="pN"&gt;1701&lt;/span&gt;»  Yassa yattha ghānāyatanaṃ uppajjissati tassa tattha rūpāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1702"&gt; &lt;div class="p"&gt;&lt;span class="pN"&gt;1702&lt;/span&gt;«  Yassa vā pana yattha rūpāyatanaṃ nirujjhissati tassa tattha ghānāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1703"&gt; &lt;div class="p"&gt;&lt;span class="pN"&gt;1703&lt;/span&gt;Pacchimabhavikānaṃ kāmāvacaraṃ upapajjantānaṃ rūpāvacarānaṃ tesaṃ tattha rūpāyatanaṃ nirujjhissati, no ca tesaṃ tattha ghānāyatanaṃ uppajjissati. Itaresaṃ kāmāvacarānaṃ tesaṃ tattha rūpāyatanañca nirujjhissati ghānāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1704"&gt; &lt;div class="p"&gt;&lt;span class="pN"&gt;1704&lt;/span&gt;»  Yassa yattha ghānāyatanaṃ uppajjissati tassa tattha manāyatanaṃ…pe…  dhammāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1705"&gt; &lt;div class="p"&gt;&lt;span class="pN"&gt;1705&lt;/span&gt;«  Yassa vā pana yattha dhammāyatanaṃ nirujjhissati tassa tattha ghānāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1706"&gt; &lt;div class="p"&gt;&lt;span class="pN"&gt;1706&lt;/span&gt;Pacchimabhavikānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha dhammāyatanaṃ nirujjhissati, no ca tesaṃ tattha ghānāyatanaṃ uppajjissati. Itaresaṃ kāmāvacarānaṃ tesaṃ tattha dhammāyatanañca nirujjhissati ghānāyatanañca uppajjissati. (Ghānāyatanamūlakaṃ.) &lt;/div&gt;&lt;/div&gt;&lt;div class="q" id="p_33Y3_1707"&gt; &lt;div class="divNumber"&gt;218.&lt;/div&gt; &lt;div class="p"&gt;&lt;span class="pN"&gt;1707&lt;/span&gt;»  Yassa yattha rūpāyatanaṃ uppajjissati tassa tattha manāyatanaṃ nirujjhissatīti? &lt;/div&gt;&lt;/div&gt;&lt;div class="q" id="p_33Y3_1708"&gt; &lt;div class="p"&gt;&lt;span class="pN"&gt;1708&lt;/span&gt;Asaññasattānaṃ tesaṃ tattha rūpāyatanaṃ uppajjissati, no ca tesaṃ tattha manāyatanaṃ nirujjhissati. Pañcavokārānaṃ tesaṃ tattha rūpāyatanañca uppajjissati manāyatanañca nirujjhissati. &lt;/div&gt;&lt;/div&gt;&lt;div class="q" id="p_33Y3_1709"&gt; &lt;div class="p"&gt;&lt;span class="pN"&gt;1709&lt;/span&gt;«  Yassa vā pana yattha manāyatanaṃ nirujjhissati tassa tattha rūpāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1710"&gt; &lt;div class="p"&gt;&lt;span class="pN"&gt;1710&lt;/span&gt;Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha manāyatanaṃ nirujjhissati, no ca tesaṃ tattha rūpāyatanaṃ uppajjissati. Itaresaṃ pañcavokārānaṃ tesaṃ tattha manāyatanañca nirujjhissati rūpāyatanañca uppajjissati. &lt;/div&gt;&lt;/div&gt;&lt;div class="q" id="p_33Y3_1711"&gt; &lt;div class="p"&gt;&lt;span class="pN"&gt;1711&lt;/span&gt;»  Yassa yattha rūpāyatanaṃ uppajjissati tassa tattha dhammāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1712"&gt; &lt;div class="p"&gt;&lt;span class="pN"&gt;1712&lt;/span&gt;«  Yassa vā pana yattha dhammāyatanaṃ nirujjhissati tassa tattha rūpāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1713"&gt; &lt;div class="p"&gt;&lt;span class="pN"&gt;1713&lt;/span&gt;Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha dhammāyatanaṃ nirujjhissati, no ca tesaṃ tattha rūpāyatanaṃ uppajjissati. Itaresaṃ pañcavokārānaṃ asaññasattānaṃ tesaṃ tattha dhammāyatanañca nirujjhissati rūpāyatanañca uppajjissati. (Rūpāyatanamūlakaṃ.) &lt;/div&gt;&lt;/div&gt;&lt;div class="q" id="p_33Y3_1714"&gt; &lt;div class="divNumber"&gt;219.&lt;/div&gt; &lt;div class="p"&gt;&lt;span class="pN"&gt;1714&lt;/span&gt;»  Yassa yattha manāyatanaṃ uppajjissati tassa tattha dhammāyatanaṃ nirujjhissatīti? Āmantā. &lt;/div&gt;&lt;/div&gt;&lt;div class="q" id="p_33Y3_1715"&gt; &lt;div class="p"&gt;&lt;span class="pN"&gt;1715&lt;/span&gt;«  Yassa vā pana yattha dhammāyatanaṃ nirujjhissati tassa tattha manāyatanaṃ uppajjissatīti? &lt;/div&gt;&lt;/div&gt;&lt;div class="q" id="p_33Y3_1716"&gt; &lt;div class="p"&gt;&lt;span class="pN"&gt;1716&lt;/span&gt;Pacchimabhavikānaṃ upapajjantānaṃ asaññasattānaṃ tesaṃ tattha dhammāyatanaṃ nirujjhissati, no ca tesaṃ tattha manāyatanaṃ uppajjissati. Itaresaṃ catuvokārānaṃ pañcavokārānaṃ tesaṃ tattha dhammāyatanañca nirujjhissati manāyatanañca uppajjissati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271324" title="Go to previous page"&gt;&amp;lt;&amp;lt; 2.3.3.2 Anulomaokāsa&lt;/a&gt;&lt;a href="javascript:void(0)" onclick="upP()" id="upL" name="270405" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271326" title="Go to next page"&gt;2.3.3.4 Paccanīkapuggala &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
