<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.2"&gt;3.2 Dvādasamavagga&lt;/a&gt;&lt;/div&gt;&lt;div class="i"&gt;3.2.3 Saddovipākotikathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Dvādasamavagga&lt;/div&gt;&lt;div class=h&gt;Saddovipākotikathā&lt;/div&gt;&lt;div class="q" id="p_32Kv_2098"&gt; &lt;div class="divNumber"&gt;636.&lt;/div&gt; &lt;div class="p"&gt;&lt;span class="pN"&gt;2098&lt;/span&gt;๐ Saddo vipākoti? Āmantā. Sukhavedaniyo dukkhavedaniyo adukkhamasukhavedaniyo, sukhāya vedanāya sampayutto, dukkhāya vedanāya sampayutto, adukkhamasukhāya vedanāya sampayutto, phassena sampayutto, vedanāya sampayutto, saññāya sampayutto, cetanāya sampayutto, cittena sampayutto, sārammaṇo; atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe…pe…  nanu na sukhavedaniyo na dukkhavedaniyo…pe…  anārammaṇo, natthi tassa āvaṭṭanā…pe…  paṇidhīti? Āmantā. Hañci na sukhavedaniyo…pe…  anārammaṇo, natthi tassa āvaṭṭanā…pe…  paṇidhi, no ca vata re vattabbe—  “saddo vipāko”ti. &lt;/div&gt;&lt;/div&gt;&lt;div class="q" id="p_32Kv_2099"&gt; &lt;div class="p"&gt;&lt;span class="pN"&gt;2099&lt;/span&gt;๐ Phasso vipāko, phasso sukhavedaniyo…pe…  sārammaṇo, atthi tassa āvaṭṭanā…pe…  paṇidhīti? Āmantā. Saddo vipāko, saddo sukhavedaniyo…pe…  sārammaṇo, atthi tassa āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2100"&gt; &lt;div class="p"&gt;&lt;span class="pN"&gt;2100&lt;/span&gt;๐ Saddo vipāko, saddo na sukhavedaniyo…pe…  anārammaṇo, natthi tassa āvaṭṭanā…pe…  paṇidhīti? Āmantā. Phasso vipāko, phasso na sukhavedaniyo, na dukkhavedaniyo…pe…  anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2101"&gt; &lt;div class="divNumber"&gt;637.&lt;/div&gt; &lt;div class="p"&gt;&lt;span class="pN"&gt;2101&lt;/span&gt;× Na vattabbaṃ—  “saddo vipāko”ti? Āmantā. Nanu vuttaṃ bhagavatā—  “so tassa kammassa katattā upacitattā ussannattā vipulattā brahmassaro hoti karavikabhāṇī”ti. Attheva suttantoti? Āmantā. Tena hi saddo vipākoti. &lt;/div&gt;&lt;/div&gt;&lt;div class="CENTER" id="p_32Kv_2102"&gt;&lt;span class="pN"&gt;2102&lt;/span&gt;Saddo vipākotikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270245" title="Go to previous page"&gt;&amp;lt;&amp;lt; 3.2.2 Kammakathā&lt;/a&gt;&lt;a href="javascript:void(0)" onclick="upP()" id="upL" name="268006" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270247" title="Go to next page"&gt;3.2.4 Saḷāyatanakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
