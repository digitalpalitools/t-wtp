<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/12"&gt;12 Sekkhattika&lt;/a&gt; » &lt;a href="/tipitaka/37P1/12/12.7"&gt;12.7 Pañhāvāra&lt;/a&gt; » &lt;a href="/tipitaka/37P1/12/12.7/12.7.1"&gt;12.7.1 Paccayānuloma&lt;/a&gt; » &lt;a href="/tipitaka/37P1/12/12.7/12.7.1/12.7.1.1"&gt;12.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Upanissaya&lt;/div&gt;&lt;div class=h&gt;Sekkhattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Upanissaya&lt;/div&gt;&lt;div class="q" id="p_37P1_1800"&gt; &lt;div class="divNumber"&gt;53.&lt;/div&gt; &lt;div class="p"&gt;&lt;span class="pN"&gt;1800&lt;/span&gt;Sekkho dhammo sekkhassa dhammassa upanissayapaccayena paccayo—  anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  paṭhamo maggo dutiyassa maggassa upanissayapaccayena paccayo. Dutiyo maggo tatiyassa maggassa upanissayapaccayena paccayo. Tatiyo maggo catutthassa maggassa upanissayapaccayena paccayo. Maggo sekkhāya phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1801"&gt; &lt;div class="p"&gt;&lt;span class="pN"&gt;1801&lt;/span&gt;Sekkho dhammo asekkhassa dhammassa upanissayapaccayena paccayo—  anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  maggo asekkhāya phalasamāpattiyā upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1802"&gt; &lt;div class="p"&gt;&lt;span class="pN"&gt;1802&lt;/span&gt;Sekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  ariyā maggaṃ upanissāya anuppannaṃ kusalasamāpattiṃ uppādenti, uppannaṃ samāpajjanti, saṅkhāre aniccato…pe…  vipassanti, maggo ariyānaṃ atthappaṭisambhidāya…pe…  paṭibhānappaṭisambhidāya…  ṭhānāṭhānakosallassa upanissayapaccayena paccayo. Sekkhā phalasamāpatti kāyikassa sukhassa upanissayapaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1803"&gt; &lt;div class="divNumber"&gt;54.&lt;/div&gt; &lt;div class="p"&gt;&lt;span class="pN"&gt;1803&lt;/span&gt;Asekkho dhammo asekkhassa dhammassa upanissayapaccayena paccayo. &lt;span class="bold"&gt;Anantarūpanissayo&lt;/span&gt;—  purimā purimā asekkhā khandhā pacchimānaṃ pacchimānaṃ asekkhānaṃ khandhānaṃ…pe…  asekkhaṃ phalaṃ asekkhassa phalassa upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1804"&gt; &lt;div class="p"&gt;&lt;span class="pN"&gt;1804&lt;/span&gt;Asekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  asekkhā phalasamāpatti kāyikassa sukhassa upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1805"&gt; &lt;div class="divNumber"&gt;55.&lt;/div&gt; &lt;div class="p"&gt;&lt;span class="pN"&gt;1805&lt;/span&gt;Nevasekkhanāsekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  nevasekkhanāsekkhaṃ saddhaṃ upanissāya dānaṃ deti. Sīlaṃ…pe…  uposathakammaṃ…pe…  jhānaṃ…pe…  vipassanaṃ…pe…  abhiññaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti. Nevasekkhanāsekkhaṃ sīlaṃ…pe…  paññaṃ…  rāgaṃ…pe…  patthanaṃ…  kāyikaṃ sukhaṃ…pe…  utuṃ…  bhojanaṃ…  senāsanaṃ upanissāya dānaṃ deti, sīlaṃ…pe…  samāpattiṃ uppādeti, pāṇaṃ hanati…pe…  saṃghaṃ bhindati. Nevasekkhanāsekkhā saddhā…pe…  paññā, rāgo…pe…  patthanā, kāyikaṃ sukhaṃ…pe…  senāsanaṃ nevasekkhanāsekkhāya saddhāya…pe…  paññāya, rāgassa…pe…  patthanāya, kāyikassa sukhassa, kāyikassa dukkhassa upanissayapaccayena paccayo. Paṭhamassa jhānassa parikammaṃ paṭhamassa jhānassa upanissayapaccayena paccayo…pe…  nevasaññānāsaññāyatanassa parikammaṃ nevasaññānāsaññāyatanassa…pe…  paṭhamaṃ jhānaṃ dutiyassa jhānassa upanissayapaccayena paccayo…pe…  ākiñcaññāyatanaṃ nevasaññānāsaññāyatanassa upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1806"&gt; &lt;div class="p"&gt;&lt;span class="pN"&gt;1806&lt;/span&gt;Nevasekkhanāsekkho dhammo sekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  paṭhamassa maggassa parikammaṃ paṭhamassa maggassa upanissayapaccayena paccayo…pe…  catutthassa maggassa parikammaṃ catutthassa maggassa upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1807"&gt; &lt;div class="p"&gt;&lt;span class="pN"&gt;1807&lt;/span&gt;Nevasekkhanāsekkho dhammo asekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ asekkhāya phalasamāpattiyā upanissayapaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263078" title="Go to previous page"&gt;&amp;lt;&amp;lt; Sahajātādi&lt;/a&gt;&lt;a href="javascript:void(0)" onclick="upP()" id="upL" name="260799" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263080" title="Go to next page"&gt; Purejāta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
