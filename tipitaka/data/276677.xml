<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.5"&gt;2.4.5 Cittāgāravagga&lt;/a&gt;&lt;/div&gt;&lt;div class="i"&gt;2.4.5.1 Rājāgārasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Cittāgāravagga&lt;/div&gt;&lt;div class=h&gt;Rājāgārasikkhāpada&lt;/div&gt;&lt;div class="q" id="p_2V_2990"&gt; &lt;div class="divNumber"&gt;977.&lt;/div&gt; &lt;div class="p"&gt;&lt;span class="pN"&gt;2990&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena rañño pasenadissa kosalassa uyyāne cittāgāre paṭibhānacittaṃ kataṃ hoti. Bahū manussā cittāgāraṃ dassanāya gacchanti. Chabbaggiyāpi bhikkhuniyo cittāgāraṃ dassanāya agamaṃsu. Manussā ujjhāyanti khiyyanti vipācenti—  “kathañhi nāma bhikkhuniyo cittāgāraṃ dassanāya gacchissanti, seyyathāpi gihiniyo kāmabhoginiyo”ti. &lt;/div&gt;&lt;/div&gt;&lt;div class="q" id="p_2V_2991"&gt; &lt;div class="p"&gt;&lt;span class="pN"&gt;2991&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo cittāgāraṃ dassanāya gacchissantī”ti…pe…  “saccaṃ kira, bhikkhave, chabbaggiyā bhikkhuniyo cittāgāraṃ dassanāya gacchantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, chabbaggiyā bhikkhuniyo cittāgāraṃ dassanāya gacchissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2992"&gt; &lt;div class="divNumber"&gt;978.&lt;/div&gt; &lt;div class="p"&gt;&lt;span class="pN"&gt;2992&lt;/span&gt;&lt;span class="bold"&gt;“Yā pana bhikkhunī rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya gaccheyya, pācittiyan”&lt;/span&gt;ti. (&lt;span class="italic"&gt;41&lt;/span&gt;:&lt;span class="bold"&gt;96&lt;/span&gt;) &lt;/div&gt;&lt;/div&gt;&lt;div class="q" id="p_2V_2993"&gt; &lt;div class="divNumber"&gt;979.&lt;/div&gt; &lt;div class="p"&gt;&lt;span class="pN"&gt;2993&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2994"&gt; &lt;div class="p"&gt;&lt;span class="pN"&gt;2994&lt;/span&gt;&lt;span class="bold"&gt;Rājāgāraṃ&lt;/span&gt; nāma yattha katthaci rañño kīḷituṃ ramituṃ kataṃ hoti. &lt;/div&gt;&lt;/div&gt;&lt;div class="q" id="p_2V_2995"&gt; &lt;div class="p"&gt;&lt;span class="pN"&gt;2995&lt;/span&gt;&lt;span class="bold"&gt;Cittāgāraṃ&lt;/span&gt; nāma yattha katthaci manussānaṃ kīḷituṃ ramituṃ kataṃ hoti. &lt;/div&gt;&lt;/div&gt;&lt;div class="q" id="p_2V_2996"&gt; &lt;div class="p"&gt;&lt;span class="pN"&gt;2996&lt;/span&gt;&lt;span class="bold"&gt;Ārāmo&lt;/span&gt; nāma yattha katthaci manussānaṃ kīḷituṃ ramituṃ kato hoti. &lt;/div&gt;&lt;/div&gt;&lt;div class="q" id="p_2V_2997"&gt; &lt;div class="p"&gt;&lt;span class="pN"&gt;2997&lt;/span&gt;&lt;span class="bold"&gt;Uyyānaṃ&lt;/span&gt; nāma yattha katthaci manussānaṃ kīḷituṃ ramituṃ kataṃ hoti. &lt;/div&gt;&lt;/div&gt;&lt;div class="q" id="p_2V_2998"&gt; &lt;div class="p"&gt;&lt;span class="pN"&gt;2998&lt;/span&gt;&lt;span class="bold"&gt;Pokkharaṇī&lt;/span&gt; nāma yattha katthaci manussānaṃ kīḷituṃ ramituṃ katā hoti. &lt;/div&gt;&lt;/div&gt;&lt;div class="q" id="p_2V_2999"&gt; &lt;div class="divNumber"&gt;980.&lt;/div&gt; &lt;div class="p"&gt;&lt;span class="pN"&gt;2999&lt;/span&gt;Dassanāya gacchati, āpatti dukkaṭassa. Yattha ṭhitā passati, āpatti pācittiyassa. Dassanūpacāraṃ vijahitvā punappunaṃ passati, āpatti pācittiyassa. Ekamekaṃ dassanāya gacchati, āpatti dukkaṭassa. Yattha ṭhitā passati, āpatti pācittiyassa. Dassanūpacāraṃ vijahitvā punappunaṃ passati, āpatti pācittiyassa. &lt;/div&gt;&lt;/div&gt;&lt;div class="q" id="p_2V_3000"&gt; &lt;div class="divNumber"&gt;981.&lt;/div&gt; &lt;div class="p"&gt;&lt;span class="pN"&gt;3000&lt;/span&gt;Anāpatti—  ārāme ṭhitā passati, gacchantī vā āgacchantī vā passati, sati karaṇīye gantvā passati, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3001"&gt;&lt;span class="pN"&gt;3001&lt;/span&gt;Paṭhamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273289" title="Go to previous page"&gt;&amp;lt;&amp;lt; 2.4.5 Cittāgāravagga&lt;/a&gt;&lt;a href="javascript:void(0)" onclick="upP()" id="upL" name="273289" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276678" title="Go to next page"&gt;2.4.5.2 Āsandiparibhuñjanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
