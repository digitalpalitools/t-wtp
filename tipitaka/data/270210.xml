<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.3"&gt;2.3 Aṭṭhamavagga&lt;/a&gt;&lt;/div&gt;&lt;div class="i"&gt;2.3.8 Arūperūpakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Aṭṭhamavagga&lt;/div&gt;&lt;div class=h&gt;Arūperūpakathā&lt;/div&gt;&lt;div class="q" id="p_32Kv_1778"&gt; &lt;div class="divNumber"&gt;524.&lt;/div&gt; &lt;div class="p"&gt;&lt;span class="pN"&gt;1778&lt;/span&gt;๐ Atthi rūpaṃ arūpesūti? Āmantā. Rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti? Na hevaṃ vattabbe…pe…  nanu arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti? Āmantā. Hañci arūpabhavo…pe…  arūpattabhāvapaṭilābho, no ca vata re vattabbe—  “atthi rūpaṃ arūpesū”ti. &lt;/div&gt;&lt;/div&gt;&lt;div class="q" id="p_32Kv_1779"&gt; &lt;div class="p"&gt;&lt;span class="pN"&gt;1779&lt;/span&gt;๐ Atthi rūpaṃ arūpesūti? Āmantā. Pañcavokārabhavo gati sattāvāso saṃsāro yoni viññāṇaṭṭhiti attabhāvapaṭilābhoti? Na hevaṃ vattabbe…pe…  nanu catuvokārabhavo…pe…  attabhāvapaṭilābhoti? Āmantā. Hañci catuvokārabhavo gati…pe…  attabhāvapaṭilābho, no ca vata re vattabbe—  “atthi rūpaṃ arūpesū”ti. &lt;/div&gt;&lt;/div&gt;&lt;div class="q" id="p_32Kv_1780"&gt; &lt;div class="divNumber"&gt;525.&lt;/div&gt; &lt;div class="p"&gt;&lt;span class="pN"&gt;1780&lt;/span&gt;๐ Atthi rūpaṃ rūpadhātuyā, so ca rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti? Āmantā. Atthi rūpaṃ arūpesu, so ca rūpabhavo rūpagati…pe…  rūpattabhāvapaṭilābhoti? Na hevaṃ vattabbe…pe…  atthi rūpaṃ rūpadhātuyā, so ca pañcavokārabhavo gati…pe…  attabhāvapaṭilābhoti? Āmantā. Atthi rūpaṃ arūpesu, so ca pañcavokārabhavo gati…pe…  attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1781"&gt; &lt;div class="p"&gt;&lt;span class="pN"&gt;1781&lt;/span&gt;๐ Atthi rūpaṃ arūpesu, so ca arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti? Āmantā. Atthi rūpaṃ rūpadhātuyā, so ca arūpabhavo arūpagati…pe…  arūpattabhāvapaṭilābhoti? Na hevaṃ vattabbe…pe…  atthi rūpaṃ arūpesu, so ca catuvokārabhavo gati…pe…  attabhāvapaṭilābhoti? Āmantā. Atthi rūpaṃ rūpadhātuyā, so ca catuvokārabhavo gati…pe…  attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1782"&gt; &lt;div class="divNumber"&gt;526.&lt;/div&gt; &lt;div class="p"&gt;&lt;span class="pN"&gt;1782&lt;/span&gt;๐ Atthi rūpaṃ arūpesūti? Āmantā. Nanu rūpānaṃ nissaraṇaṃ arūpaṃ vuttaṃ bhagavatāti? Āmantā. Hañci rūpānaṃ nissaraṇaṃ arūpaṃ vuttaṃ bhagavatā, no ca vata re vattabbe—  “atthi rūpaṃ arūpesū”ti. &lt;/div&gt;&lt;/div&gt;&lt;div class="q" id="p_32Kv_1783"&gt; &lt;div class="p"&gt;&lt;span class="pN"&gt;1783&lt;/span&gt;๐ Rūpānaṃ nissaraṇaṃ arūpaṃ vuttaṃ bhagavatā, atthi rūpaṃ arūpesūti? Āmantā. Kāmānaṃ nissaraṇaṃ nekkhammaṃ vuttaṃ bhagavatā, atthi nekkhammesu kāmā, atthi anāsavesu āsavā, atthi apariyāpannesu pariyāpannāti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1784"&gt;&lt;span class="pN"&gt;1784&lt;/span&gt;Arūpe rūpakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270209" title="Go to previous page"&gt;&amp;lt;&amp;lt; 2.3.7 Rūpadhātuyāāyatanakathā&lt;/a&gt;&lt;a href="javascript:void(0)" onclick="upP()" id="upL" name="268002" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270211" title="Go to next page"&gt;2.3.9 Rūpaṃkammantikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
