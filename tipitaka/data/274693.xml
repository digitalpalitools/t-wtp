<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/3"&gt;3 Satipaṭṭhānasaṃyutta&lt;/a&gt; » &lt;a href="/tipitaka/14S5/3/3.1"&gt;3.1 Ambapālivagga&lt;/a&gt;&lt;/div&gt;&lt;div class="i"&gt;3.1.5 Akusalarāsisutta&lt;/div&gt;&lt;div class=h&gt;Satipaṭṭhānasaṃyutta&lt;/div&gt;&lt;div class=h&gt;Ambapālivagga&lt;/div&gt;&lt;div class=h&gt;Akusalarāsisutta&lt;/div&gt;&lt;div class="q" id="p_14S5_768"&gt; &lt;div class="divNumber"&gt;371.&lt;/div&gt; &lt;div class="p"&gt;&lt;span class="pN"&gt;768&lt;/span&gt;Sāvatthinidānaṃ. Tatra kho bhagavā etadavoca—  “‘akusalarāsī’ti, bhikkhave, vadamāno pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi, yadidaṃ—  pañca nīvaraṇā. Katame pañca? Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ. ‘Akusalarāsī’ti, bhikkhave, vadamāno ime pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi, yadidaṃ—  pañca nīvaraṇā. &lt;/div&gt;&lt;/div&gt;&lt;div class="q" id="p_14S5_769"&gt; &lt;div class="p"&gt;&lt;span class="pN"&gt;769&lt;/span&gt;‘Kusalarāsī’ti, bhikkhave, vadamāno cattāro satipaṭṭhāne sammā vadamāno vadeyya. Kevalo hāyaṃ, bhikkhave, kusalarāsi, yadidaṃ—  cattāro satipaṭṭhānā. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. ‘Kusalarāsī’ti, bhikkhave, vadamāno ime cattāro satipaṭṭhāne sammā vadamāno vadeyya. Kevalo hāyaṃ, bhikkhave, kusalarāsi, yadidaṃ—  cattāro satipaṭṭhānā”ti. &lt;/div&gt;&lt;/div&gt;&lt;div class="CENTER" id="p_14S5_770"&gt;&lt;span class="pN"&gt;770&lt;/span&gt;Pañcamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274692" title="Go to previous page"&gt;&amp;lt;&amp;lt; 3.1.4 Sālasutta&lt;/a&gt;&lt;a href="javascript:void(0)" onclick="upP()" id="upL" name="272813" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274694" title="Go to next page"&gt;3.1.6 Sakuṇagghisutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
