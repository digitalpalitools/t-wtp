<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/10"&gt;10 Dassanenapahātabbahetukattika&lt;/a&gt; » &lt;a href="/tipitaka/37P1/10/10.1"&gt;10.1 Paṭiccavāra&lt;/a&gt; » &lt;a href="/tipitaka/37P1/10/10.1/10.1.1"&gt;10.1.1 Paccayānuloma&lt;/a&gt; » &lt;a href="/tipitaka/37P1/10/10.1/10.1.1/10.1.1.1"&gt;10.1.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Hetu&lt;/div&gt;&lt;div class=h&gt;Dassanenapahātabbahetukattika&lt;/div&gt;&lt;div class=h&gt;Paṭiccavāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Hetu&lt;/div&gt;&lt;div class="q" id="p_37P1_1055"&gt; &lt;div class="divNumber"&gt;1.&lt;/div&gt; &lt;div class="p"&gt;&lt;span class="pN"&gt;1055&lt;/span&gt;Dassanena pahātabbahetukaṃ dhammaṃ paṭicca dassanena pahātabbahetuko dhammo uppajjati hetupaccayā—  dassanena pahātabbahetukaṃ ekaṃ khandhaṃ paṭicca tayo khandhā…pe…  dve khandhā. (1) &lt;/div&gt;&lt;/div&gt;&lt;div class="q" id="p_37P1_1056"&gt; &lt;div class="p"&gt;&lt;span class="pN"&gt;1056&lt;/span&gt;Dassanena pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati hetupaccayā—  dassanena pahātabbahetuke khandhe paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_37P1_1057"&gt; &lt;div class="p"&gt;&lt;span class="pN"&gt;1057&lt;/span&gt;Dassanena pahātabbahetukaṃ dhammaṃ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  dassanena pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhā…pe… . (3) &lt;/div&gt;&lt;/div&gt;&lt;div class="q" id="p_37P1_1058"&gt; &lt;div class="divNumber"&gt;2.&lt;/div&gt; &lt;div class="p"&gt;&lt;span class="pN"&gt;1058&lt;/span&gt;Bhāvanāya pahātabbahetukaṃ dhammaṃ paṭicca bhāvanāya pahātabbahetuko dhammo uppajjati hetupaccayā—  bhāvanāya pahātabbahetukaṃ ekaṃ khandhaṃ paṭicca tayo khandhā…pe…  dve khandhā. (1) &lt;/div&gt;&lt;/div&gt;&lt;div class="q" id="p_37P1_1059"&gt; &lt;div class="p"&gt;&lt;span class="pN"&gt;1059&lt;/span&gt;Bhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati hetupaccayā—  bhāvanāya pahātabbahetuke khandhe paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_37P1_1060"&gt; &lt;div class="p"&gt;&lt;span class="pN"&gt;1060&lt;/span&gt;Bhāvanāya pahātabbahetukaṃ dhammaṃ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  bhāvanāya pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) &lt;/div&gt;&lt;/div&gt;&lt;div class="q" id="p_37P1_1061"&gt; &lt;div class="divNumber"&gt;3.&lt;/div&gt; &lt;div class="p"&gt;&lt;span class="pN"&gt;1061&lt;/span&gt;Nevadassanena nabhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati hetupaccayā—  nevadassanena nabhāvanāya pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ; vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ. Paṭisandhikkhaṇe nevadassanena nabhāvanāya pahātabbahetukaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhā…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ paṭicca…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) &lt;/div&gt;&lt;/div&gt;&lt;div class="q" id="p_37P1_1062"&gt; &lt;div class="p"&gt;&lt;span class="pN"&gt;1062&lt;/span&gt;Nevadassanena nabhāvanāya pahātabbahetukaṃ dhammaṃ paṭicca dassanena pahātabbahetuko dhammo uppajjati hetupaccayā—  vicikicchāsahagataṃ mohaṃ paṭicca sampayuttakā khandhā. (2) &lt;/div&gt;&lt;/div&gt;&lt;div class="q" id="p_37P1_1063"&gt; &lt;div class="p"&gt;&lt;span class="pN"&gt;1063&lt;/span&gt;Nevadassanena nabhāvanāya pahātabbahetukaṃ dhammaṃ paṭicca bhāvanāya pahātabbahetuko dhammo uppajjati hetupaccayā—  uddhaccasahagataṃ mohaṃ paṭicca sampayuttakā khandhā. (3) &lt;/div&gt;&lt;/div&gt;&lt;div class="q" id="p_37P1_1064"&gt; &lt;div class="p"&gt;&lt;span class="pN"&gt;1064&lt;/span&gt;Nevadassanena nabhāvanāya pahātabbahetukaṃ dhammaṃ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  vicikicchāsahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (4) &lt;/div&gt;&lt;/div&gt;&lt;div class="q" id="p_37P1_1065"&gt; &lt;div class="p"&gt;&lt;span class="pN"&gt;1065&lt;/span&gt;Nevadassanena nabhāvanāya pahātabbahetukaṃ dhammaṃ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  uddhaccasahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (5) &lt;/div&gt;&lt;/div&gt;&lt;div class="q" id="p_37P1_1066"&gt; &lt;div class="divNumber"&gt;4.&lt;/div&gt; &lt;div class="p"&gt;&lt;span class="pN"&gt;1066&lt;/span&gt;Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca dassanena pahātabbahetuko dhammo uppajjati hetupaccayā—  vicikicchāsahagataṃ ekaṃ khandhañca mohañca paṭicca tayo khandhā…pe…  dve khandhe ca mohañca paṭicca dve khandhā. (1) &lt;/div&gt;&lt;/div&gt;&lt;div class="q" id="p_37P1_1067"&gt; &lt;div class="p"&gt;&lt;span class="pN"&gt;1067&lt;/span&gt;Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati hetupaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ; vicikicchāsahagate khandhe ca mohañca paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_37P1_1068"&gt; &lt;div class="p"&gt;&lt;span class="pN"&gt;1068&lt;/span&gt;Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  vicikicchāsahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ…pe…  dve khandhe ca mohañca paṭicca dve khandhā…pe… . (3) &lt;/div&gt;&lt;/div&gt;&lt;div class="q" id="p_37P1_1069"&gt; &lt;div class="divNumber"&gt;5.&lt;/div&gt; &lt;div class="p"&gt;&lt;span class="pN"&gt;1069&lt;/span&gt;Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca bhāvanāya pahātabbahetuko dhammo uppajjati hetupaccayā—  uddhaccasahagataṃ ekaṃ khandhañca mohañca paṭicca tayo khandhā…pe…  dve khandhe ca mohañca paṭicca dve khandhā. (1) &lt;/div&gt;&lt;/div&gt;&lt;div class="q" id="p_37P1_1070"&gt; &lt;div class="p"&gt;&lt;span class="pN"&gt;1070&lt;/span&gt;Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati hetupaccayā—  bhāvanāya pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ; uddhaccasahagate khandhe ca mohañca paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_37P1_1071"&gt; &lt;div class="p"&gt;&lt;span class="pN"&gt;1071&lt;/span&gt;Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti hetupaccayā—  uddhaccasahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ…pe… . (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260744" title="Go to previous page"&gt;&amp;lt;&amp;lt; 10.1.1.1 Vibhaṅgavāra&lt;/a&gt;&lt;a href="javascript:void(0)" onclick="upP()" id="upL" name="260744" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262939" title="Go to next page"&gt; Ārammaṇa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
