<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.2"&gt;10.2 Cittaduka&lt;/a&gt; » &lt;a href="/tipitaka/38P2/10/10.2/10.2.7"&gt;10.2.7 Pañhāvāra&lt;/a&gt; » &lt;a href="/tipitaka/38P2/10/10.2/10.2.7/10.2.7.1"&gt;10.2.7.1 Paccayānuloma&lt;/a&gt; » &lt;a href="/tipitaka/38P2/10/10.2/10.2.7/10.2.7.1/10.2.7.1.1"&gt;10.2.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Ārammaṇa&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Cittaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Ārammaṇa&lt;/div&gt;&lt;div class="q" id="p_38P2_2486"&gt; &lt;div class="divNumber"&gt;71.&lt;/div&gt; &lt;div class="p"&gt;&lt;span class="pN"&gt;2486&lt;/span&gt;Citto dhammo cittassa dhammassa ārammaṇapaccayena paccayo—  cittaṃ ārabbha cittaṃ uppajjati. (Mūlaṃ kātabbaṃ.) Cittaṃ ārabbha nocittā khandhā uppajjanti. (Mūlaṃ kātabbaṃ.) Cittaṃ ārabbha cittañca sampayuttakā ca khandhā uppajjanti. (3) &lt;/div&gt;&lt;/div&gt;&lt;div class="q" id="p_38P2_2487"&gt; &lt;div class="divNumber"&gt;72.&lt;/div&gt; &lt;div class="p"&gt;&lt;span class="pN"&gt;2487&lt;/span&gt;Nocitto dhammo nocittassa dhammassa ārammaṇapaccayena paccayo—  dānaṃ datvā sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha rāgo uppajjati…pe…  domanassaṃ uppajjati, pubbe suciṇṇāni…pe…  jhānā vuṭṭhahitvā jhānaṃ…pe…  ariyā maggā vuṭṭhahitvā maggaṃ paccavekkhanti, phalaṃ paccavekkhanti, nibbānaṃ paccavekkhanti. Nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā nocitte pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti, cakkhuṃ…pe…  vatthuṃ nocitte khandhe aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena nocittasamaṅgissa cittaṃ jānāti, ākāsānañcāyatanaṃ…pe…  ākiñcaññāyatanaṃ…pe…  rūpāyatanaṃ cakkhuviññāṇasahagatānaṃ khandhānaṃ…pe…  phoṭṭhabbāyatanaṃ kāyaviññāṇasahagatānaṃ khandhānaṃ…pe…  nocittā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_2488"&gt; &lt;div class="p"&gt;&lt;span class="pN"&gt;2488&lt;/span&gt;Nocitto dhammo cittassa dhammassa ārammaṇapaccayena paccayo—  dānaṃ datvā…pe…  (paṭhamagamanasadisaṃ ninnānākaraṇaṃ, imaṃ nānaṃ) rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  nocittā khandhā iddhividhañāṇassa…pe…  āvajjanāya ārammaṇapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_2489"&gt; &lt;div class="p"&gt;&lt;span class="pN"&gt;2489&lt;/span&gt;Nocitto dhammo cittassa ca nocittassa ca dhammassa ārammaṇapaccayena paccayo—  dānaṃ datvā…pe…  (paṭhamagamanasadisaṃ ninnānākaraṇaṃ, imaṃ nānaṃ), rūpāyatanaṃ cakkhuviññāṇassa sampayuttakānañca khandhānaṃ…pe…  phoṭṭhabbāyatanaṃ kāyaviññāṇassa sampayuttakānañca khandhānaṃ…pe…  nocittā khandhā iddhividhañāṇassa…pe…  āvajjanāya ārammaṇapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_2490"&gt; &lt;div class="p"&gt;&lt;span class="pN"&gt;2490&lt;/span&gt;Citto ca nocitto ca dhammā cittassa dhammassa ārammaṇapaccayena paccayo—  cittañca sampayuttake ca khandhe ārabbha cittaṃ uppajjati…  tīṇi. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265204" title="Go to previous page"&gt;&amp;lt;&amp;lt; Hetu&lt;/a&gt;&lt;a href="javascript:void(0)" onclick="upP()" id="upL" name="263700" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265206" title="Go to next page"&gt; Adhipati &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
