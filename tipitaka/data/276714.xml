<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.8"&gt;2.4.8 Kumāribhūtavagga&lt;/a&gt;&lt;/div&gt;&lt;div class="i"&gt;2.4.8.8 Dutiyasikkhamāna-navuṭṭhāpanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Kumāribhūtavagga&lt;/div&gt;&lt;div class=h&gt;Dutiyasikkhamāna-navuṭṭhāpanasikkhāpada&lt;/div&gt;&lt;div class="q" id="p_2V_3372"&gt; &lt;div class="divNumber"&gt;1154.&lt;/div&gt; &lt;div class="p"&gt;&lt;span class="pN"&gt;3372&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarā sikkhamānā thullanandaṃ bhikkhuniṃ upasaṅkamitvā upasampadaṃ yāci. Thullanandā bhikkhunī taṃ sikkhamānaṃ “sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī”ti vatvā, neva vuṭṭhāpeti na vuṭṭhāpanāya ussukkaṃ karoti. &lt;/div&gt;&lt;/div&gt;&lt;div class="q" id="p_2V_3373"&gt; &lt;div class="p"&gt;&lt;span class="pN"&gt;3373&lt;/span&gt;Atha kho sā sikkhamānā bhikkhunīnaṃ etamatthaṃ ārocesi. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā thullanandā sikkhamānaṃ—  ‘sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī’ti vatvā, neva vuṭṭhāpessati na vuṭṭhāpanāya ussukkaṃ karissatī”ti…pe…  “saccaṃ kira, bhikkhave, thullanandā bhikkhunī sikkhamānaṃ—  ‘sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī’ti vatvā, neva vuṭṭhāpeti na vuṭṭhāpanāya ussukkaṃ karotī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, thullanandā bhikkhunī sikkhamānaṃ—  ‘sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī’ti vatvā, neva vuṭṭhāpessati na vuṭṭhāpanāya ussukkaṃ karissati. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3374"&gt; &lt;div class="divNumber"&gt;1155.&lt;/div&gt; &lt;div class="p"&gt;&lt;span class="pN"&gt;3374&lt;/span&gt;&lt;span class="bold"&gt;“Yā pana bhikkhunī sikkhamānaṃ—  ‘sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī’ti vatvā, sā pacchā anantarāyikinī&lt;/span&gt; &lt;span class="bold"&gt;neva vuṭṭhāpeyya na vuṭṭhāpanāya ussukkaṃ kareyya, pācittiyan”&lt;/span&gt;ti. (&lt;span class="italic"&gt;78&lt;/span&gt;:&lt;span class="bold"&gt;133&lt;/span&gt;) &lt;/div&gt;&lt;/div&gt;&lt;div class="q" id="p_2V_3375"&gt; &lt;div class="divNumber"&gt;1156.&lt;/div&gt; &lt;div class="p"&gt;&lt;span class="pN"&gt;3375&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3376"&gt; &lt;div class="p"&gt;&lt;span class="pN"&gt;3376&lt;/span&gt;&lt;span class="bold"&gt;Sikkhamānā&lt;/span&gt; nāma dve vassāni chasu dhammesu sikkhitasikkhā. &lt;/div&gt;&lt;/div&gt;&lt;div class="q" id="p_2V_3377"&gt; &lt;div class="p"&gt;&lt;span class="pN"&gt;3377&lt;/span&gt;&lt;span class="bold"&gt;Sace maṃ tvaṃ, ayye, dve vassāni anubandhissasī&lt;/span&gt;ti dve saṃvaccharāni upaṭṭhahissasi. &lt;/div&gt;&lt;/div&gt;&lt;div class="q" id="p_2V_3378"&gt; &lt;div class="p"&gt;&lt;span class="pN"&gt;3378&lt;/span&gt;&lt;span class="bold"&gt;Evāhaṃ taṃ vuṭṭhāpessāmī&lt;/span&gt;ti evāhaṃ taṃ upasampādessāmi. &lt;/div&gt;&lt;/div&gt;&lt;div class="q" id="p_2V_3379"&gt; &lt;div class="p"&gt;&lt;span class="pN"&gt;3379&lt;/span&gt;&lt;span class="bold"&gt;Sā pacchā anantarāyikinī&lt;/span&gt;ti asati antarāye. &lt;/div&gt;&lt;/div&gt;&lt;div class="q" id="p_2V_3380"&gt; &lt;div class="p"&gt;&lt;span class="pN"&gt;3380&lt;/span&gt;&lt;span class="bold"&gt;Neva vuṭṭhāpeyyā&lt;/span&gt;ti na sayaṃ vuṭṭhāpeyya. &lt;/div&gt;&lt;/div&gt;&lt;div class="q" id="p_2V_3381"&gt; &lt;div class="p"&gt;&lt;span class="pN"&gt;3381&lt;/span&gt;&lt;span class="bold"&gt;Na vuṭṭhāpanāya ussukkaṃ kareyyā&lt;/span&gt;ti na aññaṃ āṇāpeyya. “Neva vuṭṭhāpessāmi na vuṭṭhāpanāya ussukkaṃ karissāmī”ti dhuraṃ nikkhittamatte āpatti pācittiyassa. &lt;/div&gt;&lt;/div&gt;&lt;div class="q" id="p_2V_3382"&gt; &lt;div class="divNumber"&gt;1157.&lt;/div&gt; &lt;div class="p"&gt;&lt;span class="pN"&gt;3382&lt;/span&gt;Anāpatti—  sati antarāye, pariyesitvā na labhati, gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3383"&gt;&lt;span class="pN"&gt;3383&lt;/span&gt;Aṭṭhamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276713" title="Go to previous page"&gt;&amp;lt;&amp;lt; 2.4.8.7 Sikkhamāna-navuṭṭhāpanasikkhāpada&lt;/a&gt;&lt;a href="javascript:void(0)" onclick="upP()" id="upL" name="273292" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276715" title="Go to next page"&gt;2.4.8.9 Sokāvāsasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
