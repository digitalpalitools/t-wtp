<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/5"&gt;5 Sampasādanīyasutta&lt;/a&gt;&lt;/div&gt;&lt;div class="i"&gt;5.1 Sāriputtasīhanāda&lt;/div&gt; &lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_289"&gt; &lt;div class="divNumber"&gt;141.&lt;/div&gt; &lt;div class="p"&gt;&lt;span class="pN"&gt;289&lt;/span&gt;Evaṃ me sutaṃ—  ekaṃ samayaṃ bhagavā nāḷandāyaṃ viharati pāvārikambavane. Atha kho āyasmā sāriputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā sāriputto bhagavantaṃ etadavoca—  “evaṃpasanno ahaṃ, bhante, bhagavati, na cāhu na ca bhavissati na cetarahi vijjati añño samaṇo vā brāhmaṇo vā bhagavatā bhiyyobhiññataro yadidaṃ sambodhiyan”ti. &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_290"&gt; &lt;div class="divNumber"&gt;142.&lt;/div&gt; &lt;div class="p"&gt;&lt;span class="pN"&gt;290&lt;/span&gt;“Uḷārā kho te ayaṃ, sāriputta, āsabhī vācā bhāsitā, ekaṃso gahito, sīhanādo nadito—  ‘evaṃpasanno ahaṃ, bhante, bhagavati; na cāhu na ca bhavissati na cetarahi vijjati añño samaṇo vā brāhmaṇo vā bhagavatā bhiyyobhiññataro yadidaṃ sambodhiyan’ti. Kiṃ te, sāriputta, ye te ahesuṃ atītamaddhānaṃ arahanto sammāsambuddhā, sabbe te bhagavanto cetasā ceto paricca viditā—  ‘evaṃsīlā te bhagavanto ahesuṃ itipi, evaṃdhammā te bhagavanto ahesuṃ itipi, evaṃpaññā te bhagavanto ahesuṃ itipi, evaṃvihārī te bhagavanto ahesuṃ itipi, evaṃvimuttā te bhagavanto ahesuṃ itipī’”ti? “No hetaṃ, bhante”. &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_291"&gt; &lt;div class="p"&gt;&lt;span class="pN"&gt;291&lt;/span&gt;“Kiṃ pana te, sāriputta, ye te bhavissanti anāgatamaddhānaṃ arahanto sammāsambuddhā, sabbe te bhagavanto cetasā ceto paricca viditā—  ‘evaṃsīlā te bhagavanto bhavissanti itipi, evaṃdhammā…  evaṃpaññā…  evaṃvihārī…  evaṃvimuttā te bhagavanto bhavissanti itipī’”ti? “No hetaṃ, bhante”. &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_292"&gt; &lt;div class="p"&gt;&lt;span class="pN"&gt;292&lt;/span&gt;“Kiṃ pana te, sāriputta, ahaṃ etarahi arahaṃ sammāsambuddho cetasā ceto paricca vidito—  ‘evaṃsīlo bhagavā itipi, evaṃdhammo…  evaṃpañño…  evaṃvihārī…  evaṃvimutto bhagavā itipī’”ti? “No hetaṃ, bhante”. &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_293"&gt; &lt;div class="p"&gt;&lt;span class="pN"&gt;293&lt;/span&gt;“Ettha ca hi te, sāriputta, atītānāgatapaccuppannesu arahantesu sammāsambuddhesu cetopariyañāṇaṃ natthi. Atha kiṃ carahi te ayaṃ, sāriputta, uḷārā āsabhī vācā bhāsitā, ekaṃso gahito, sīhanādo nadito—  ‘evaṃpasanno ahaṃ, bhante, bhagavati, na cāhu na ca bhavissati na cetarahi vijjati añño samaṇo vā brāhmaṇo vā bhagavatā bhiyyobhiññataro yadidaṃ sambodhiyan’”ti? &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_294"&gt; &lt;div class="divNumber"&gt;143.&lt;/div&gt; &lt;div class="p"&gt;&lt;span class="pN"&gt;294&lt;/span&gt;“Na kho me, bhante, atītānāgatapaccuppannesu arahantesu sammāsambuddhesu cetopariyañāṇaṃ atthi. Api ca me dhammanvayo vidito. Seyyathāpi, bhante, rañño paccantimaṃ nagaraṃ daḷhuddhāpaṃ daḷhapākāratoraṇaṃ ekadvāraṃ. Tatrassa dovāriko paṇḍito byatto medhāvī aññātānaṃ nivāretā, ñātānaṃ pavesetā. So tassa nagarassa samantā anupariyāyapathaṃ anukkamamāno na passeyya pākārasandhiṃ vā pākāravivaraṃ vā antamaso biḷāranikkhamanamattampi. Tassa evamassa—  ‘ye kho keci oḷārikā pāṇā imaṃ nagaraṃ pavisanti vā nikkhamanti vā, sabbe te imināva dvārena pavisanti vā nikkhamanti vā’ti. Evameva kho me, bhante, dhammanvayo vidito. Ye te, bhante, ahesuṃ atītamaddhānaṃ arahanto sammāsambuddhā, sabbe te bhagavanto pañca nīvaraṇe pahāya cetaso upakkilese paññāya dubbalīkaraṇe catūsu satipaṭṭhānesu suppatiṭṭhitacittā, satta sambojjhaṅge yathābhūtaṃ bhāvetvā anuttaraṃ sammāsambodhiṃ abhisambujjhiṃsu. Yepi te, bhante, bhavissanti anāgatamaddhānaṃ arahanto sammāsambuddhā, sabbe te bhagavanto pañca nīvaraṇe pahāya cetaso upakkilese paññāya dubbalīkaraṇe catūsu satipaṭṭhānesu suppatiṭṭhitacittā, satta sambojjhaṅge yathābhūtaṃ bhāvetvā anuttaraṃ sammāsambodhiṃ abhisambujjhissanti. Bhagavāpi, bhante, etarahi arahaṃ sammāsambuddho pañca nīvaraṇe pahāya cetaso upakkilese paññāya dubbalīkaraṇe catūsu satipaṭṭhānesu suppatiṭṭhitacitto satta sambojjhaṅge yathābhūtaṃ bhāvetvā anuttaraṃ sammāsambodhiṃ abhisambuddho. &lt;/div&gt;&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class="q" id="p_8D_295"&gt; &lt;div class="divNumber"&gt;144.&lt;/div&gt; &lt;div class="p"&gt;&lt;span class="pN"&gt;295&lt;/span&gt;Idhāhaṃ, bhante, yena bhagavā tenupasaṅkamiṃ dhammassavanāya. Tassa me, bhante, bhagavā dhammaṃ deseti uttaruttaraṃ paṇītapaṇītaṃ kaṇhasukkasappaṭibhāgaṃ. Yathā yathā me, bhante, bhagavā dhammaṃ desesi uttaruttaraṃ paṇītapaṇītaṃ kaṇhasukkasappaṭibhāgaṃ tathā tathāhaṃ tasmiṃ dhamme abhiññā idhekaccaṃ dhammaṃ dhammesu niṭṭhamagamaṃ; satthari pasīdiṃ—  ‘sammāsambuddho bhagavā, svākkhāto bhagavatā dhammo, suppaṭipanno sāvakasaṃgho’ti. &lt;/div&gt;&lt;/div&gt;&lt;div class="tn"&gt;&lt;ul class="menu"&gt;&lt;li name="/tipitaka/8D/5/5.1/5.1.1"&gt;&lt;a href="javascript:void(0)" onclick="outD(273580)"&gt;5.1.1&amp;nbsp;Kusaladhammadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.2"&gt;&lt;a href="javascript:void(0)" onclick="outD(273581)"&gt;5.1.2&amp;nbsp;Āyatanapaṇṇattidesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.3"&gt;&lt;a href="javascript:void(0)" onclick="outD(273582)"&gt;5.1.3&amp;nbsp;Gabbhāvakkantidesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.4"&gt;&lt;a href="javascript:void(0)" onclick="outD(273583)"&gt;5.1.4&amp;nbsp;Ādesanavidhādesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.5"&gt;&lt;a href="javascript:void(0)" onclick="outD(273584)"&gt;5.1.5&amp;nbsp;Dassanasamāpattidesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.6"&gt;&lt;a href="javascript:void(0)" onclick="outD(273585)"&gt;5.1.6&amp;nbsp;Puggalapaṇṇattidesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.7"&gt;&lt;a href="javascript:void(0)" onclick="outD(273586)"&gt;5.1.7&amp;nbsp;Padhānadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.8"&gt;&lt;a href="javascript:void(0)" onclick="outD(273587)"&gt;5.1.8&amp;nbsp;Paṭipadādesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.9"&gt;&lt;a href="javascript:void(0)" onclick="outD(273588)"&gt;5.1.9&amp;nbsp;Bhassasamācārādidesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.10"&gt;&lt;a href="javascript:void(0)" onclick="outD(273589)"&gt;5.1.10&amp;nbsp;Anusāsanavidhādesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.11"&gt;&lt;a href="javascript:void(0)" onclick="outD(273590)"&gt;5.1.11&amp;nbsp;Parapuggalavimuttiñāṇadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.12"&gt;&lt;a href="javascript:void(0)" onclick="outD(273591)"&gt;5.1.12&amp;nbsp;Sassatavādadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.13"&gt;&lt;a href="javascript:void(0)" onclick="outD(273592)"&gt;5.1.13&amp;nbsp;Pubbenivāsānussatiñāṇadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.14"&gt;&lt;a href="javascript:void(0)" onclick="outD(273593)"&gt;5.1.14&amp;nbsp;Cutūpapātañāṇadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.15"&gt;&lt;a href="javascript:void(0)" onclick="outD(273594)"&gt;5.1.15&amp;nbsp;Iddhividhadesanā&lt;/a&gt;&lt;/li&gt;&lt;li name="/tipitaka/8D/5/5.1/5.1.16"&gt;&lt;a href="javascript:void(0)" onclick="outD(273595)"&gt;5.1.16&amp;nbsp;Aññathāsatthuguṇadassana&lt;/a&gt;&lt;/li&gt;&lt;li name="/tipitaka/8D/5/5.1/5.1.17"&gt;&lt;a href="javascript:void(0)" onclick="outD(273596)"&gt;5.1.17&amp;nbsp;Anuyogadānappakāra&lt;/a&gt;&lt;/li&gt;&lt;/ul&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271673" title="Go to previous page"&gt;&amp;lt;&amp;lt; 5 Sampasādanīyasutta&lt;/a&gt;&lt;a href="javascript:void(0)" onclick="upP()" id="upL" name="271673" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273580" title="Go to next page"&gt;5.1.1 Kusaladhammadesanā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
