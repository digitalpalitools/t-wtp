<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/4"&gt;4 Catutthapaṇṇāsaka&lt;/a&gt; » &lt;a href="/tipitaka/15A4/4/4.4"&gt;4.4 Brāhmaṇavagga&lt;/a&gt;&lt;/div&gt;&lt;div class="i"&gt;4.4.9 Sacchikaraṇīyasutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Brāhmaṇavagga&lt;/div&gt;&lt;div class=h&gt;Sacchikaraṇīyasutta&lt;/div&gt;&lt;div class="q" id="p_15A4_1163"&gt; &lt;div class="divNumber"&gt;189.&lt;/div&gt; &lt;div class="p"&gt;&lt;span class="pN"&gt;1163&lt;/span&gt;“Cattārome, bhikkhave, sacchikaraṇīyā dhammā. Katame cattāro? Atthi, bhikkhave, dhammā kāyena sacchikaraṇīyā; atthi, bhikkhave, dhammā satiyā sacchikaraṇīyā; atthi, bhikkhave, dhammā cakkhunā sacchikaraṇīyā; atthi, bhikkhave, dhammā paññāya sacchikaraṇīyā. Katame ca, bhikkhave, dhammā kāyena sacchikaraṇīyā? Aṭṭha vimokkhā, bhikkhave, kāyena sacchikaraṇīyā. &lt;/div&gt;&lt;/div&gt;&lt;div class="q" id="p_15A4_1164"&gt; &lt;div class="p"&gt;&lt;span class="pN"&gt;1164&lt;/span&gt;Katame ca, bhikkhave, dhammā satiyā sacchikaraṇīyā? Pubbenivāso, bhikkhave, satiyā sacchikaraṇīyo. &lt;/div&gt;&lt;/div&gt;&lt;div class="q" id="p_15A4_1165"&gt; &lt;div class="p"&gt;&lt;span class="pN"&gt;1165&lt;/span&gt;Katame ca, bhikkhave, dhammā cakkhunā sacchikaraṇīyā? Sattānaṃ cutūpapāto, bhikkhave, cakkhunā sacchikaraṇīyo. &lt;/div&gt;&lt;/div&gt;&lt;div class="q" id="p_15A4_1166"&gt; &lt;div class="p"&gt;&lt;span class="pN"&gt;1166&lt;/span&gt;Katame ca, bhikkhave, dhammā paññāya sacchikaraṇīyā? Āsavānaṃ khayo, bhikkhave, paññāya sacchikaraṇīyo. Ime kho, bhikkhave, cattāro sacchikaraṇīyā dhammā”ti. &lt;/div&gt;&lt;/div&gt;&lt;div class="CENTER" id="p_15A4_1167"&gt;&lt;span class="pN"&gt;1167&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275710" title="Go to previous page"&gt;&amp;lt;&amp;lt; 4.4.8 Upakasutta&lt;/a&gt;&lt;a href="javascript:void(0)" onclick="upP()" id="upL" name="273130" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275712" title="Go to next page"&gt;4.4.10 Uposathasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
