<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y2"&gt;33Y2 Khandhayamakapāḷi&lt;/a&gt; » &lt;a href="/tipitaka/33Y2/2"&gt;2 Pavattivāra&lt;/a&gt; » &lt;a href="/tipitaka/33Y2/2/2.2"&gt;2.2 Nirodhavāra&lt;/a&gt; » &lt;a href="/tipitaka/33Y2/2/2.2/2.2.5"&gt;2.2.5 Paccuppannānāgatavāra&lt;/a&gt;&lt;/div&gt;&lt;div class="i"&gt;2.2.5.3 Anulomapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Nirodhavāra&lt;/div&gt;&lt;div class=h&gt;Paccuppannānāgatavāra&lt;/div&gt;&lt;div class=h&gt;Anulomapuggalokāsa&lt;/div&gt;&lt;div class="q" id="p_33Y2_765"&gt; &lt;div class="divNumber"&gt;136.&lt;/div&gt; &lt;div class="p"&gt;&lt;span class="pN"&gt;765&lt;/span&gt;»  Yassa yattha rūpakkhandho nirujjhati tassa tattha vedanākkhandho nirujjhissatīti? &lt;/div&gt;&lt;/div&gt;&lt;div class="q" id="p_33Y2_766"&gt; &lt;div class="p"&gt;&lt;span class="pN"&gt;766&lt;/span&gt;Pañcavokāre parinibbantānaṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhissati. Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhissati. &lt;/div&gt;&lt;/div&gt;&lt;div class="q" id="p_33Y2_767"&gt; &lt;div class="p"&gt;&lt;span class="pN"&gt;767&lt;/span&gt;«  Yassa vā pana yattha vedanākkhandho nirujjhissati tassa tattha rūpakkhandho nirujjhatīti? &lt;/div&gt;&lt;/div&gt;&lt;div class="q" id="p_33Y2_768"&gt; &lt;div class="p"&gt;&lt;span class="pN"&gt;768&lt;/span&gt;Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhissati rūpakkhandho ca nirujjhati. &lt;/div&gt;&lt;/div&gt;&lt;div class="q" id="p_33Y2_769"&gt; &lt;div class="divNumber"&gt;137.&lt;/div&gt; &lt;div class="p"&gt;&lt;span class="pN"&gt;769&lt;/span&gt;»  Yassa yattha vedanākkhandho nirujjhati tassa tattha saññākkhandho nirujjhissatīti? &lt;/div&gt;&lt;/div&gt;&lt;div class="q" id="p_33Y2_770"&gt; &lt;div class="p"&gt;&lt;span class="pN"&gt;770&lt;/span&gt;Parinibbantānaṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhissati. Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhissati. &lt;/div&gt;&lt;/div&gt;&lt;div class="q" id="p_33Y2_771"&gt; &lt;div class="p"&gt;&lt;span class="pN"&gt;771&lt;/span&gt;«  Yassa vā pana yattha saññākkhandho nirujjhissati tassa tattha vedanākkhandho nirujjhatīti? &lt;/div&gt;&lt;/div&gt;&lt;div class="q" id="p_33Y2_772"&gt; &lt;div class="p"&gt;&lt;span class="pN"&gt;772&lt;/span&gt;Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhati. Catuvokārā pañcavokārā cavantānaṃ tesaṃ tattha saññākkhandho ca nirujjhissati vedanākkhandho ca nirujjhati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271191" title="Go to previous page"&gt;&amp;lt;&amp;lt; 2.2.5.2 Anulomaokāsa&lt;/a&gt;&lt;a href="javascript:void(0)" onclick="upP()" id="upL" name="270375" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271193" title="Go to next page"&gt;2.2.5.4 Paccanīkapuggala &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
