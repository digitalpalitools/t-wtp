<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.4"&gt;1.4 Catutthavagga&lt;/a&gt;&lt;/div&gt;&lt;div class="i"&gt;1.4.4 Samannāgatakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Catutthavagga&lt;/div&gt;&lt;div class=h&gt;Samannāgatakathā&lt;/div&gt;&lt;div class="q" id="p_32Kv_1327"&gt; &lt;div class="divNumber"&gt;393.&lt;/div&gt; &lt;div class="p"&gt;&lt;span class="pN"&gt;1327&lt;/span&gt;๐ Arahā catūhi phalehi samannāgatoti? Āmantā. Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1328"&gt; &lt;div class="p"&gt;&lt;span class="pN"&gt;1328&lt;/span&gt;๐ Anāgāmī tīhi phalehi samannāgatoti? Āmantā. Anāgāmī tīhi phassehi…pe…  tīhi paññāhi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1329"&gt; &lt;div class="p"&gt;&lt;span class="pN"&gt;1329&lt;/span&gt;๐ Sakadāgāmī dvīhi phalehi samannāgatoti? Āmantā. Sakadāgāmī dvīhi phassehi…pe…  dvīhi paññāhi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1330"&gt; &lt;div class="p"&gt;&lt;span class="pN"&gt;1330&lt;/span&gt;๐ Arahā sotāpattiphalena samannāgatoti? Āmantā. Arahā sotāpanno sattakkhattuparamo, kolaṃkolo, ekabījīti? Na hevaṃ vattabbe…pe…  arahā sakadāgāmiphalena samannāgatoti? Āmantā. Arahā sakadāgāmīti? Na hevaṃ vattabbe…pe…  arahā anāgāmiphalena samannāgatoti? Āmantā. Arahā anāgāmī, antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsoto akaniṭṭhagāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1331"&gt; &lt;div class="p"&gt;&lt;span class="pN"&gt;1331&lt;/span&gt;๐ Anāgāmī sotāpattiphalena samannāgatoti? Āmantā. Anāgāmī sotāpanno sattakkhattuparamo, kolaṃkolo, ekabījīti? Na hevaṃ vattabbe…pe…  anāgāmī sakadāgāmiphalena samannāgatoti? Āmantā. Anāgāmī sakadāgāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1332"&gt; &lt;div class="p"&gt;&lt;span class="pN"&gt;1332&lt;/span&gt;๐ Sakadāgāmī sotāpattiphalena samannāgatoti? Āmantā. Sakadāgāmī sotāpanno sattakkhattuparamo, kolaṃkolo, ekabījīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1333"&gt; &lt;div class="divNumber"&gt;394.&lt;/div&gt; &lt;div class="p"&gt;&lt;span class="pN"&gt;1333&lt;/span&gt;๐ Sotāpattiphalena samannāgato “sotāpanno”ti vattabboti? Āmantā. Arahā sotāpattiphalena samannāgatoti? Āmantā. Sveva arahā, so sotāpannoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1334"&gt; &lt;div class="p"&gt;&lt;span class="pN"&gt;1334&lt;/span&gt;๐ Sakadāgāmiphalena samannāgato “sakadāgāmī”ti vattabboti? Āmantā. Arahā sakadāgāmiphalena samannāgatoti? Āmantā. Sveva arahā, so sakadāgāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1335"&gt; &lt;div class="p"&gt;&lt;span class="pN"&gt;1335&lt;/span&gt;๐ Anāgāmiphalena samannāgato “anāgāmī”ti vattabboti? Āmantā. Arahā anāgāmiphalena samannāgatoti? Āmantā. Sveva arahā, so anāgāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1336"&gt; &lt;div class="p"&gt;&lt;span class="pN"&gt;1336&lt;/span&gt;๐ Sotāpattiphalena samannāgato “sotāpanno”ti vattabboti? Āmantā. Anāgāmī sotāpattiphalena samannāgatoti? Āmantā. Sveva anāgāmī, so sotāpannoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1337"&gt; &lt;div class="p"&gt;&lt;span class="pN"&gt;1337&lt;/span&gt;๐ Sakadāgāmiphalena samannāgato “sakadāgāmī”ti vattabboti? Āmantā. Anāgāmī sakadāgāmiphalena samannāgatoti? Āmantā. Sveva anāgāmī, so sakadāgāmīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1338"&gt; &lt;div class="p"&gt;&lt;span class="pN"&gt;1338&lt;/span&gt;๐ Sotāpattiphalena samannāgato “sotāpanno”ti vattabboti? Āmantā. Sakadāgāmī sotāpattiphalena samannāgatoti? Āmantā. Sveva sakadāgāmī, so sotāpannoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1339"&gt; &lt;div class="divNumber"&gt;395.&lt;/div&gt; &lt;div class="p"&gt;&lt;span class="pN"&gt;1339&lt;/span&gt;๐ Arahā sotāpattiphalena samannāgatoti? Āmantā. Nanu arahā sotāpattiphalaṃ vītivattoti? Āmantā. Hañci arahā sotāpattiphalaṃ vītivatto, no ca vata re vattabbe—  “arahā sotāpattiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1340"&gt; &lt;div class="p"&gt;&lt;span class="pN"&gt;1340&lt;/span&gt;๐ Arahā sotāpattiphalaṃ vītivatto tena samannāgatoti? Āmantā. Arahā sotāpattimaggaṃ vītivatto, sakkāyadiṭṭhiṃ vicikicchaṃ sīlabbataparāmāsaṃ, apāyagamanīyaṃ rāgaṃ, apāyagamanīyaṃ dosaṃ, apāyagamanīyaṃ mohaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1341"&gt; &lt;div class="p"&gt;&lt;span class="pN"&gt;1341&lt;/span&gt;๐ Arahā sakadāgāmiphalena samannāgatoti? Āmantā. Nanu arahā sakadāgāmiphalaṃ vītivattoti? Āmantā. Hañci arahā sakadāgāmiphalaṃ vītivatto, no ca vata re vattabbe—  “arahā sakadāgāmiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1342"&gt; &lt;div class="p"&gt;&lt;span class="pN"&gt;1342&lt;/span&gt;๐ Arahā sakadāgāmiphalaṃ vītivatto tena samannāgatoti? Āmantā. Arahā sakadāgāmimaggaṃ vītivatto, oḷārikaṃ kāmarāgaṃ, oḷārikaṃ byāpādaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1343"&gt; &lt;div class="p"&gt;&lt;span class="pN"&gt;1343&lt;/span&gt;๐ Arahā anāgāmiphalena samannāgatoti? Āmantā. Nanu arahā anāgāmiphalaṃ vītivattoti? Āmantā. Hañci arahā anāgāmiphalaṃ vītivatto, no ca vata re vattabbe—  “arahā anāgāmiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1344"&gt; &lt;div class="p"&gt;&lt;span class="pN"&gt;1344&lt;/span&gt;๐ Arahā anāgāmiphalaṃ vītivatto tena samannāgatoti? Āmantā. Arahā anāgāmimaggaṃ vītivatto, aṇusahagataṃ kāmarāgaṃ, aṇusahagataṃ byāpādaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1345"&gt; &lt;div class="p"&gt;&lt;span class="pN"&gt;1345&lt;/span&gt;๐ Anāgāmī sotāpattiphalena samannāgatoti? Āmantā. Nanu anāgāmī sotāpattiphalaṃ vītivattoti? Āmantā. Hañci anāgāmī sotāpattiphalaṃ vītivatto, no ca vata re vattabbe—  “anāgāmī sotāpattiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1346"&gt; &lt;div class="p"&gt;&lt;span class="pN"&gt;1346&lt;/span&gt;๐ Anāgāmī sotāpattiphalaṃ vītivatto tena samannāgatoti? Āmantā. Anāgāmī sotāpattimaggaṃ vītivatto, sakkāyadiṭṭhiṃ…pe…  apāyagamanīyaṃ mohaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1347"&gt; &lt;div class="p"&gt;&lt;span class="pN"&gt;1347&lt;/span&gt;๐ Anāgāmī sakadāgāmiphalena samannāgatoti? Āmantā. Nanu anāgāmī sakadāgāmiphalaṃ vītivattoti? Āmantā. Hañci anāgāmī sakadāgāmiphalaṃ vītivatto, no ca vata re vattabbe—  “anāgāmī sakadāgāmiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1348"&gt; &lt;div class="p"&gt;&lt;span class="pN"&gt;1348&lt;/span&gt;๐ Anāgāmī sakadāgāmiphalaṃ vītivatto tena samannāgatoti? Āmantā. Anāgāmī sakadāgāmimaggaṃ vītivatto, oḷārikaṃ kāmarāgaṃ, oḷārikaṃ byāpādaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1349"&gt; &lt;div class="p"&gt;&lt;span class="pN"&gt;1349&lt;/span&gt;๐ Sakadāgāmī sotāpattiphalena samannāgatoti? Āmantā. Nanu sakadāgāmī sotāpattiphalaṃ vītivattoti? Āmantā. Hañci sakadāgāmī sotāpattiphalaṃ vītivatto, no ca vata re vattabbe—  “sakadāgāmī sotāpattiphalena samannāgato”ti. &lt;/div&gt;&lt;/div&gt;&lt;div class="q" id="p_32Kv_1350"&gt; &lt;div class="p"&gt;&lt;span class="pN"&gt;1350&lt;/span&gt;๐ Sakadāgāmī sotāpattiphalaṃ vītivatto tena samannāgatoti? Āmantā. Sakadāgāmī sotāpattimaggaṃ vītivatto, sakkāyadiṭṭhiṃ…pe…  apāyagamanīyaṃ mohaṃ vītivatto tena samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1351"&gt; &lt;div class="divNumber"&gt;396.&lt;/div&gt; &lt;div class="p"&gt;&lt;span class="pN"&gt;1351&lt;/span&gt;× Na vattabbaṃ—  “arahā catūhi phalehi samannāgato”ti? Āmantā. Nanu arahatā cattāri phalāni paṭiladdhāni tehi ca aparihīnoti? Āmantā. Hañci arahatā cattāri phalāni paṭiladdhāni tehi ca aparihīno, tena vata re vattabbe—  “arahā catūhi phalehi samannāgato”ti. &lt;/div&gt;&lt;/div&gt;&lt;div class="q" id="p_32Kv_1352"&gt; &lt;div class="p"&gt;&lt;span class="pN"&gt;1352&lt;/span&gt;× Na vattabbaṃ—  “anāgāmī tīhi phalehi samannāgato”ti? Āmantā. Nanu anāgāminā tīṇi phalāni paṭiladdhāni tehi ca aparihīnoti? Āmantā. Hañci anāgāminā tīṇi phalāni paṭiladdhāni tehi ca aparihīno, tena vata re vattabbe—  “anāgāmī tīhi phalehi samannāgato”ti. &lt;/div&gt;&lt;/div&gt;&lt;div class="q" id="p_32Kv_1353"&gt; &lt;div class="p"&gt;&lt;span class="pN"&gt;1353&lt;/span&gt;× Na vattabbaṃ—  “sakadāgāmī dvīhi phalehi samannāgato”ti? Āmantā. Nanu sakadāgāminā dve phalāni paṭiladdhāni tehi ca aparihīnoti? Āmantā. Hañci sakadāgāminā dve phalāni paṭiladdhāni tehi ca aparihīno, tena vata re vattabbe—  “sakadāgāmī dvīhi phalehi samannāgato”ti. &lt;/div&gt;&lt;/div&gt;&lt;div class="q" id="p_32Kv_1354"&gt; &lt;div class="p"&gt;&lt;span class="pN"&gt;1354&lt;/span&gt;๐ Arahatā cattāri phalāni paṭiladdhāni tehi ca aparihīnoti, arahā catūhi phalehi samannāgatoti? Āmantā. Arahatā cattāro maggā paṭiladdhā tehi ca aparihīnoti, arahā catūhi maggehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1355"&gt; &lt;div class="p"&gt;&lt;span class="pN"&gt;1355&lt;/span&gt;๐ Anāgāminā tīṇi phalāni paṭiladdhāni tehi ca aparihīnoti, anāgāmī tīhi phalehi samannāgatoti? Āmantā. Anāgāminā tayo maggā paṭiladdhā tehi ca aparihīnoti, anāgāmī tīhi maggehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1356"&gt; &lt;div class="p"&gt;&lt;span class="pN"&gt;1356&lt;/span&gt;๐ Sakadāgāminā dve phalāni paṭiladdhāni tehi ca aparihīnoti, sakadāgāmī dvīhi phalehi samannāgatoti? Āmantā. Sakadāgāminā dve maggā paṭiladdhā tehi ca aparihīnoti, sakadāgāmī dvīhi maggehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1357"&gt;&lt;span class="pN"&gt;1357&lt;/span&gt;Samannāgatakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270165" title="Go to previous page"&gt;&amp;lt;&amp;lt; 1.4.3 Anāsavakathā&lt;/a&gt;&lt;a href="javascript:void(0)" onclick="upP()" id="upL" name="267998" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270167" title="Go to next page"&gt;1.4.5 Upekkhāsamannāgatakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
