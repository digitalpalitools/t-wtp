<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Dht"&gt;31Dht Dhātukathāpāḷi&lt;/a&gt; » &lt;a href="/tipitaka/31Dht/2"&gt;2 Niddesa&lt;/a&gt; » &lt;a href="/tipitaka/31Dht/2/2.1"&gt;2.1 Paṭhamanaya saṅgahāsaṅgahapadaniddesa&lt;/a&gt; » &lt;a href="/tipitaka/31Dht/2/2.1/2.1.8"&gt;2.1.8 Duka&lt;/a&gt;&lt;/div&gt;&lt;div class="i"&gt;2.1.8.2 Cūḷantaraduka&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Paṭhamanaya saṅgahāsaṅgahapadaniddesa&lt;/div&gt;&lt;div class=h&gt;Duka&lt;/div&gt;&lt;div class=h&gt;Cūḷantaraduka&lt;/div&gt;&lt;div class="q" id="p_31Dht_160"&gt; &lt;div class="divNumber"&gt;114.&lt;/div&gt; &lt;div class="p"&gt;&lt;span class="pN"&gt;160&lt;/span&gt;Sappaccayā dhammā…  saṅkhatā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_161"&gt; &lt;div class="divNumber"&gt;115.&lt;/div&gt; &lt;div class="p"&gt;&lt;span class="pN"&gt;161&lt;/span&gt;Appaccayā dhammā…  asaṅkhatā dhammā na kehici khandhehi ekenāyatanena ekāya dhātuyā saṅgahitā. Katihi asaṅgahitā? Pañcahi khandhehi ekādasahāyatanehi sattarasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_162"&gt; &lt;div class="divNumber"&gt;116.&lt;/div&gt; &lt;div class="p"&gt;&lt;span class="pN"&gt;162&lt;/span&gt;Sanidassanā dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_163"&gt; &lt;div class="divNumber"&gt;117.&lt;/div&gt; &lt;div class="p"&gt;&lt;span class="pN"&gt;163&lt;/span&gt;Anidassanā dhammā asaṅkhataṃ khandhato ṭhapetvā pañcahi khandhehi ekādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi, ekenāyatanena ekāya dhātuyā asaṅgahitā. &lt;/div&gt;&lt;/div&gt;&lt;div class="q" id="p_31Dht_164"&gt; &lt;div class="divNumber"&gt;118.&lt;/div&gt; &lt;div class="p"&gt;&lt;span class="pN"&gt;164&lt;/span&gt;Sappaṭighā dhammā ekena khandhena dasahāyatanehi dasahi dhātūhi saṅgahitā. Katihi asaṅgahitā? Catūhi khandhehi dvīhāyatanehi aṭṭhahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_165"&gt; &lt;div class="divNumber"&gt;119.&lt;/div&gt; &lt;div class="p"&gt;&lt;span class="pN"&gt;165&lt;/span&gt;Appaṭighā dhammā asaṅkhataṃ khandhato ṭhapetvā pañcahi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Na kehici khandhehi, dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_166"&gt; &lt;div class="divNumber"&gt;120.&lt;/div&gt; &lt;div class="p"&gt;&lt;span class="pN"&gt;166&lt;/span&gt;Rūpino dhammā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_167"&gt; &lt;div class="divNumber"&gt;121.&lt;/div&gt; &lt;div class="p"&gt;&lt;span class="pN"&gt;167&lt;/span&gt;Arūpino dhammā asaṅkhataṃ khandhato ṭhapetvā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_168"&gt; &lt;div class="divNumber"&gt;122.&lt;/div&gt; &lt;div class="p"&gt;&lt;span class="pN"&gt;168&lt;/span&gt;Lokiyā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_169"&gt; &lt;div class="divNumber"&gt;123.&lt;/div&gt; &lt;div class="p"&gt;&lt;span class="pN"&gt;169&lt;/span&gt;Lokuttarā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_170"&gt; &lt;div class="divNumber"&gt;124.&lt;/div&gt; &lt;div class="p"&gt;&lt;span class="pN"&gt;170&lt;/span&gt;Kenaci viññeyyā dhammā…  kenaci na viññeyyā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270998" title="Go to previous page"&gt;&amp;lt;&amp;lt; 2.1.8.1 Hetugocchaka&lt;/a&gt;&lt;a href="javascript:void(0)" onclick="upP()" id="upL" name="270108" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271000" title="Go to next page"&gt;2.1.8.3 Āsavagocchaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
