<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/4"&gt;4 Catutthapaṇṇāsaka&lt;/a&gt; » &lt;a href="/tipitaka/15A4/4/4.4"&gt;4.4 Brāhmaṇavagga&lt;/a&gt;&lt;/div&gt;&lt;div class="i"&gt;4.4.2 Pāṭibhogasutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Brāhmaṇavagga&lt;/div&gt;&lt;div class=h&gt;Pāṭibhogasutta&lt;/div&gt;&lt;div class="q" id="p_15A4_1104"&gt; &lt;div class="divNumber"&gt;182.&lt;/div&gt; &lt;div class="p"&gt;&lt;span class="pN"&gt;1104&lt;/span&gt;“Catunnaṃ, bhikkhave, dhammānaṃ natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmiṃ. &lt;/div&gt;&lt;/div&gt;&lt;div class="q" id="p_15A4_1105"&gt; &lt;div class="p"&gt;&lt;span class="pN"&gt;1105&lt;/span&gt;Katamesaṃ catunnaṃ? ‘Jarādhammaṃ mā jīrī’ti natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmiṃ; ‘byādhidhammaṃ mā byādhiyī’ti natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmiṃ; ‘maraṇadhammaṃ mā mīyī’ti natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmiṃ; ‘yāni kho pana tāni pubbe attanā katāni pāpakāni kammāni saṃkilesikāni ponobhavikāni sadarāni dukkhavipākāni āyatiṃ jātijarāmaraṇikāni, tesaṃ vipāko mā nibbattī’ti natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmiṃ. &lt;/div&gt;&lt;/div&gt;&lt;div class="q" id="p_15A4_1106"&gt; &lt;div class="p"&gt;&lt;span class="pN"&gt;1106&lt;/span&gt;Imesaṃ kho, bhikkhave, catunnaṃ dhammānaṃ natthi koci pāṭibhogo—  samaṇo vā brāhmaṇo vā devo vā māro vā brahmā vā koci vā lokasmin”ti. &lt;/div&gt;&lt;/div&gt;&lt;div class="CENTER" id="p_15A4_1107"&gt;&lt;span class="pN"&gt;1107&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275703" title="Go to previous page"&gt;&amp;lt;&amp;lt; 4.4.1 Yodhājīvasutta&lt;/a&gt;&lt;a href="javascript:void(0)" onclick="upP()" id="upL" name="273130" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275705" title="Go to next page"&gt;4.4.3 Sutasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
