<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/5"&gt;5 Ganthagocchaka&lt;/a&gt; » &lt;a href="/tipitaka/38P2/5/5.3"&gt;5.3 Ganthasampayuttaduka&lt;/a&gt; » &lt;a href="/tipitaka/38P2/5/5.3/5.3.7"&gt;5.3.7 Pañhāvāra&lt;/a&gt; » &lt;a href="/tipitaka/38P2/5/5.3/5.3.7/5.3.7.1"&gt;5.3.7.1 Paccayānuloma&lt;/a&gt; » &lt;a href="/tipitaka/38P2/5/5.3/5.3.7/5.3.7.1/5.3.7.1.1"&gt;5.3.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Ganthagocchaka&lt;/div&gt;&lt;div class=h&gt;Ganthasampayuttaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_38P2_1782"&gt; &lt;div class="divNumber"&gt;75.&lt;/div&gt; &lt;div class="p"&gt;&lt;span class="pN"&gt;1782&lt;/span&gt;Ganthasampayutto dhammo ganthasampayuttassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ganthasampayutte khandhe garuṃ katvā ganthasampayuttakā khandhā uppajjanti. &lt;span class="bold"&gt;Sahajātādhipati&lt;/span&gt;—  ganthasampayuttādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_1783"&gt; &lt;div class="p"&gt;&lt;span class="pN"&gt;1783&lt;/span&gt;Ganthasampayutto dhammo ganthavippayuttassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ganthasampayutte khandhe garuṃ katvā diṭṭhigatavippayutto lobho uppajjati. &lt;span class="bold"&gt;Sahajātādhipati&lt;/span&gt;—  ganthasampayuttādhipati cittasamuṭṭhānānaṃ rūpānaṃ adhipatipaccayena paccayo; diṭṭhigatavippayuttalobhasahagatādhipati lobhassa ca cittasamuṭṭhānānañca rūpānaṃ adhipatipaccayena paccayo; domanassasahagatādhipati paṭighassa ca cittasamuṭṭhānānañca rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_1784"&gt; &lt;div class="p"&gt;&lt;span class="pN"&gt;1784&lt;/span&gt;Ganthasampayutto dhammo ganthasampayuttassa ca ganthavippayuttassa ca dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  ganthasampayutte khandhe garuṃ katvā diṭṭhigatavippayuttalobhasahagatā khandhā ca lobho ca uppajjanti. &lt;span class="bold"&gt;Sahajātādhipati&lt;/span&gt;—  diṭṭhigatavippayuttalobhasahagatādhipati sampayuttakānaṃ khandhānaṃ lobhassa ca cittasamuṭṭhānānañca rūpānaṃ adhipatipaccayena paccayo; domanassasahagatādhipati sampayuttakānaṃ khandhānaṃ paṭighassa ca cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_1785"&gt; &lt;div class="divNumber"&gt;76.&lt;/div&gt; &lt;div class="p"&gt;&lt;span class="pN"&gt;1785&lt;/span&gt;Ganthavippayutto dhammo ganthavippayuttassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ…pe…  sīlaṃ…pe…  uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati, ariyā maggā vuṭṭhahitvā maggaṃ garuṃ katvā paccavekkhanti, phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ ganthavippayutte khandhe ca lobhañca garuṃ katvā assādeti abhinandati, taṃ garuṃ katvā ganthavippayutto rāgo uppajjati. &lt;span class="bold"&gt;Sahajātādhipati&lt;/span&gt;—  ganthavippayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_1786"&gt; &lt;div class="p"&gt;&lt;span class="pN"&gt;1786&lt;/span&gt;Ganthavippayutto dhammo ganthasampayuttassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā vuṭṭhahitvā jhānaṃ…pe…  cakkhuṃ…pe…  vatthuṃ ganthavippayutte khandhe ca lobhañca garuṃ katvā assādeti abhinandati, taṃ garuṃ katvā ganthasampayutto rāgo uppajjati…  diṭṭhi uppajjati. (2) &lt;/div&gt;&lt;/div&gt;&lt;div class="q" id="p_38P2_1787"&gt; &lt;div class="p"&gt;&lt;span class="pN"&gt;1787&lt;/span&gt;Ganthavippayutto dhammo ganthasampayuttassa ca ganthavippayuttassa ca dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  cakkhuṃ…pe…  vatthuṃ ganthavippayutte khandhe ca lobhañca garuṃ katvā diṭṭhigatavippayuttalobhasahagatā khandhā ca lobho ca uppajjanti. (3) &lt;/div&gt;&lt;/div&gt;&lt;div class="q" id="p_38P2_1788"&gt; &lt;div class="divNumber"&gt;77.&lt;/div&gt; &lt;div class="p"&gt;&lt;span class="pN"&gt;1788&lt;/span&gt;Ganthasampayutto ca ganthavippayutto ca dhammā ganthasampayuttassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  diṭṭhigatavippayuttalobhasahagate khandhe ca lobhañca garuṃ katvā ganthasampayuttakā khandhā uppajjanti. (Mūlā pucchitabbā) Diṭṭhigatavippayuttalobhasahagate khandhe ca lobhañca garuṃ katvā diṭṭhigatavippayutto lobho uppajjati. (Mūlā pucchitabbā) Diṭṭhigatavippayuttalobhasahagate khandhe ca lobhañca garuṃ katvā diṭṭhigatavippayuttalobhasahagatā khandhā ca lobho ca uppajjanti. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265037" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="263608" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265039" title="Go to next page"&gt; Anantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
