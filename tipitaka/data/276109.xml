<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A6"&gt;16A6 Chakkanipātapāḷi&lt;/a&gt; » &lt;a href="/tipitaka/16A6/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/16A6/1/1.4"&gt;1.4 Devatāvagga&lt;/a&gt;&lt;/div&gt;&lt;div class="i"&gt;1.4.8 Attakārīsutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Devatāvagga&lt;/div&gt;&lt;div class=h&gt;Attakārīsutta&lt;/div&gt;&lt;div class="q" id="p_16A6_252"&gt; &lt;div class="divNumber"&gt;38.&lt;/div&gt; &lt;div class="p"&gt;&lt;span class="pN"&gt;252&lt;/span&gt;Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho so brāhmaṇo bhagavantaṃ etadavoca—  “ahañhi, bho gotama, evaṃvādī evaṃdiṭṭhi—  ‘natthi attakāro, natthi parakāro’”ti. “Māhaṃ, brāhmaṇa, evaṃvādiṃ evaṃdiṭṭhiṃ addasaṃ vā assosiṃ vā. Kathañhi nāma sayaṃ abhikkamanto, sayaṃ paṭikkamanto evaṃ vakkhati—  ‘natthi attakāro, natthi parakāro’ti. &lt;/div&gt;&lt;/div&gt;&lt;div class="q" id="p_16A6_253"&gt; &lt;div class="p"&gt;&lt;span class="pN"&gt;253&lt;/span&gt;Taṃ kiṃ maññasi, brāhmaṇa, atthi ārabbhadhātū”ti? “Evaṃ, bho”. “Ārabbhadhātuyā sati ārabbhavanto sattā paññāyantī”ti? “Evaṃ, bho”. “Yaṃ kho, brāhmaṇa, ārabbhadhātuyā sati ārabbhavanto sattā paññāyanti, ayaṃ sattānaṃ attakāro ayaṃ parakāro. &lt;/div&gt;&lt;/div&gt;&lt;div class="q" id="p_16A6_254"&gt; &lt;div class="p"&gt;&lt;span class="pN"&gt;254&lt;/span&gt;Taṃ kiṃ maññasi, brāhmaṇa, atthi nikkamadhātu…pe…  atthi parakkamadhātu…  atthi thāmadhātu…  atthi ṭhitidhātu…  atthi upakkamadhātū”ti? “Evaṃ, bho”. “Upakkamadhātuyā sati upakkamavanto sattā paññāyantī”ti? “Evaṃ, bho”. “Yaṃ kho, brāhmaṇa, upakkamadhātuyā sati upakkamavanto sattā paññāyanti, ayaṃ sattānaṃ attakāro ayaṃ parakāro. &lt;/div&gt;&lt;/div&gt;&lt;div class="q" id="p_16A6_255"&gt; &lt;div class="p"&gt;&lt;span class="pN"&gt;255&lt;/span&gt;Māhaṃ, brāhmaṇa, evaṃvādiṃ evaṃdiṭṭhiṃ addasaṃ vā assosiṃ vā. Kathañhi nāma sayaṃ abhikkamanto sayaṃ paṭikkamanto evaṃ vakkhati—  ‘natthi attakāro natthi parakāro’”ti. &lt;/div&gt;&lt;/div&gt;&lt;div class="q" id="p_16A6_256"&gt; &lt;div class="p"&gt;&lt;span class="pN"&gt;256&lt;/span&gt;“Abhikkantaṃ, bho gotama…pe…  ajjatagge pāṇupetaṃ saraṇaṃ gatan”ti. &lt;/div&gt;&lt;/div&gt;&lt;div class="CENTER" id="p_16A6_257"&gt;&lt;span class="pN"&gt;257&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276108" title="Go to previous page"&gt;&amp;lt;&amp;lt; 1.4.7 Chaḷaṅgadānasutta&lt;/a&gt;&lt;a href="javascript:void(0)" onclick="upP()" id="upL" name="273172" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276110" title="Go to next page"&gt;1.4.9 Nidānasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
