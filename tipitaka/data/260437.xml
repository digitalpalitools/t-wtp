<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/35Y10"&gt;35Y10 Indriyayamakapāḷi&lt;/a&gt; » &lt;a href="/tipitaka/35Y10/2"&gt;2 Pavattivāra&lt;/a&gt; » &lt;a href="/tipitaka/35Y10/2/2.1"&gt;2.1 Uppādavāra&lt;/a&gt; » &lt;a href="/tipitaka/35Y10/2/2.1/2.1.4"&gt;2.1.4 Paccuppannātītavāra&lt;/a&gt;&lt;/div&gt;&lt;div class="i"&gt;2.1.4.3 Anulomapuggalokāsa&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Uppādavāra&lt;/div&gt;&lt;div class=h&gt;Paccuppannātītavāra&lt;/div&gt;&lt;div class=h&gt;Anulomapuggalokāsa&lt;/div&gt;&lt;div class="q" id="p_35Y10_3000"&gt; &lt;div class="divNumber"&gt;345.&lt;/div&gt; &lt;div class="p"&gt;&lt;span class="pN"&gt;3000&lt;/span&gt;»  Yassa yattha cakkhundriyaṃ uppajjati tassa tattha sotindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3001"&gt; &lt;div class="p"&gt;&lt;span class="pN"&gt;3001&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha sotindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati sotindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3002"&gt; &lt;div class="p"&gt;&lt;span class="pN"&gt;3002&lt;/span&gt;«  Yassa vā pana yattha sotindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3003"&gt; &lt;div class="p"&gt;&lt;span class="pN"&gt;3003&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha sotindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha sotindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3004"&gt; &lt;div class="p"&gt;&lt;span class="pN"&gt;3004&lt;/span&gt;»  Yassa yattha cakkhundriyaṃ uppajjati tassa tattha ghānindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3005"&gt; &lt;div class="p"&gt;&lt;span class="pN"&gt;3005&lt;/span&gt;Rūpāvacaraṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha ghānindriyaṃ uppajjittha. Sacakkhukānaṃ kāmāvacaraṃ upapajjantānaṃ tesaṃ tattha cakkhundriyañca uppajjati ghānindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3006"&gt; &lt;div class="p"&gt;&lt;span class="pN"&gt;3006&lt;/span&gt;«  Yassa vā pana yattha ghānindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3007"&gt; &lt;div class="p"&gt;&lt;span class="pN"&gt;3007&lt;/span&gt;Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha ghānindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ kāmāvacaraṃ upapajjantānaṃ tesaṃ tattha ghānindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3008"&gt; &lt;div class="p"&gt;&lt;span class="pN"&gt;3008&lt;/span&gt;»  Yassa yattha cakkhundriyaṃ uppajjati tassa tattha itthindriyaṃ…pe…  purisindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3009"&gt; &lt;div class="p"&gt;&lt;span class="pN"&gt;3009&lt;/span&gt;Rūpāvacaraṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha purisindriyaṃ uppajjittha. Sacakkhukānaṃ kāmāvacaraṃ upapajjantānaṃ tesaṃ tattha cakkhundriyañca uppajjati purisindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3010"&gt; &lt;div class="p"&gt;&lt;span class="pN"&gt;3010&lt;/span&gt;«  Yassa vā pana yattha purisindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3011"&gt; &lt;div class="p"&gt;&lt;span class="pN"&gt;3011&lt;/span&gt;Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ kāmāvacaraṃ upapajjantānaṃ tesaṃ tattha purisindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3012"&gt; &lt;div class="p"&gt;&lt;span class="pN"&gt;3012&lt;/span&gt;»  Yassa yattha cakkhundriyaṃ uppajjati tassa tattha jīvitindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3013"&gt; &lt;div class="p"&gt;&lt;span class="pN"&gt;3013&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha jīvitindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati jīvitindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3014"&gt; &lt;div class="p"&gt;&lt;span class="pN"&gt;3014&lt;/span&gt;«  Yassa vā pana yattha jīvitindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3015"&gt; &lt;div class="p"&gt;&lt;span class="pN"&gt;3015&lt;/span&gt;Sabbesaṃ cavantānaṃ acakkhukānaṃ upapajjantānaṃ tesaṃ tattha jīvitindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha jīvitindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3016"&gt; &lt;div class="p"&gt;&lt;span class="pN"&gt;3016&lt;/span&gt;»  Yassa yattha cakkhundriyaṃ uppajjati tassa tattha somanassindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3017"&gt; &lt;div class="p"&gt;&lt;span class="pN"&gt;3017&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha somanassindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati somanassindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3018"&gt; &lt;div class="p"&gt;&lt;span class="pN"&gt;3018&lt;/span&gt;«  Yassa vā pana yattha somanassindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3019"&gt; &lt;div class="p"&gt;&lt;span class="pN"&gt;3019&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha somanassindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha somanassindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3020"&gt; &lt;div class="p"&gt;&lt;span class="pN"&gt;3020&lt;/span&gt;»  Yassa yattha cakkhundriyaṃ uppajjati tassa tattha upekkhindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3021"&gt; &lt;div class="p"&gt;&lt;span class="pN"&gt;3021&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha upekkhindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati upekkhindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3022"&gt; &lt;div class="p"&gt;&lt;span class="pN"&gt;3022&lt;/span&gt;«  Yassa vā pana yattha upekkhindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3023"&gt; &lt;div class="p"&gt;&lt;span class="pN"&gt;3023&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha upekkhindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha upekkhindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3024"&gt; &lt;div class="p"&gt;&lt;span class="pN"&gt;3024&lt;/span&gt;»  Yassa yattha cakkhundriyaṃ uppajjati tassa tattha saddhindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3025"&gt; &lt;div class="p"&gt;&lt;span class="pN"&gt;3025&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha saddhindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati saddhindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3026"&gt; &lt;div class="p"&gt;&lt;span class="pN"&gt;3026&lt;/span&gt;«  Yassa vā pana yattha saddhindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3027"&gt; &lt;div class="p"&gt;&lt;span class="pN"&gt;3027&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha saddhindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha saddhindriyañca uppajjittha cakkhundriyañca uppajjati. &lt;/div&gt;&lt;/div&gt;&lt;div class="q" id="p_35Y10_3028"&gt; &lt;div class="p"&gt;&lt;span class="pN"&gt;3028&lt;/span&gt;»  Yassa yattha cakkhundriyaṃ uppajjati tassa tattha paññindriyaṃ…pe…  manindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3029"&gt; &lt;div class="p"&gt;&lt;span class="pN"&gt;3029&lt;/span&gt;Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha manindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati manindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3030"&gt; &lt;div class="p"&gt;&lt;span class="pN"&gt;3030&lt;/span&gt;«  Yassa vā pana yattha manindriyaṃ uppajjittha tassa tattha cakkhundriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3031"&gt; &lt;div class="p"&gt;&lt;span class="pN"&gt;3031&lt;/span&gt;Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha manindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha manindriyañca uppajjittha cakkhundriyañca uppajjati. (Cakkhundriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3032"&gt; &lt;div class="divNumber"&gt;346.&lt;/div&gt; &lt;div class="p"&gt;&lt;span class="pN"&gt;3032&lt;/span&gt;»  Yassa yattha ghānindriyaṃ uppajjati tassa tattha itthindriyaṃ…pe…  purisindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3033"&gt; &lt;div class="p"&gt;&lt;span class="pN"&gt;3033&lt;/span&gt;«  Yassa vā pana yattha purisindriyaṃ uppajjittha tassa tattha ghānindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3034"&gt; &lt;div class="p"&gt;&lt;span class="pN"&gt;3034&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha purisindriyañca uppajjittha ghānindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3035"&gt; &lt;div class="p"&gt;&lt;span class="pN"&gt;3035&lt;/span&gt;»  Yassa yattha ghānindriyaṃ uppajjati tassa tattha jīvitindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3036"&gt; &lt;div class="p"&gt;&lt;span class="pN"&gt;3036&lt;/span&gt;«  Yassa vā pana yattha jīvitindriyaṃ uppajjittha tassa tattha ghānindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3037"&gt; &lt;div class="p"&gt;&lt;span class="pN"&gt;3037&lt;/span&gt;Sabbesaṃ cavantānaṃ aghānakānaṃ upapajjantānaṃ tesaṃ tattha jīvitindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha jīvitindriyañca uppajjittha ghānindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3038"&gt; &lt;div class="p"&gt;&lt;span class="pN"&gt;3038&lt;/span&gt;»  Yassa yattha ghānindriyaṃ uppajjati tassa tattha somanassindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3039"&gt; &lt;div class="p"&gt;&lt;span class="pN"&gt;3039&lt;/span&gt;«  Yassa vā pana yattha somanassindriyaṃ uppajjittha tassa tattha ghānindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3040"&gt; &lt;div class="p"&gt;&lt;span class="pN"&gt;3040&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha somanassindriyañca uppajjittha ghānindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3041"&gt; &lt;div class="p"&gt;&lt;span class="pN"&gt;3041&lt;/span&gt;»  Yassa yattha ghānindriyaṃ uppajjati tassa tattha upekkhindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3042"&gt; &lt;div class="p"&gt;&lt;span class="pN"&gt;3042&lt;/span&gt;«  Yassa vā pana yattha upekkhindriyaṃ uppajjittha tassa tattha ghānindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3043"&gt; &lt;div class="p"&gt;&lt;span class="pN"&gt;3043&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha upekkhindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha upekkhindriyañca uppajjittha ghānindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3044"&gt; &lt;div class="p"&gt;&lt;span class="pN"&gt;3044&lt;/span&gt;»  Yassa yattha ghānindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3045"&gt; &lt;div class="p"&gt;&lt;span class="pN"&gt;3045&lt;/span&gt;«  Yassa vā pana yattha manindriyaṃ uppajjittha tassa tattha ghānindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3046"&gt; &lt;div class="p"&gt;&lt;span class="pN"&gt;3046&lt;/span&gt;Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha manindriyañca uppajjittha ghānindriyañca uppajjati. (Ghānindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3047"&gt; &lt;div class="divNumber"&gt;347.&lt;/div&gt; &lt;div class="p"&gt;&lt;span class="pN"&gt;3047&lt;/span&gt;»  Yassa yattha itthindriyaṃ uppajjati tassa tattha purisindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3048"&gt; &lt;div class="p"&gt;&lt;span class="pN"&gt;3048&lt;/span&gt;«  Yassa vā pana yattha purisindriyaṃ uppajjittha tassa tattha itthindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3049"&gt; &lt;div class="p"&gt;&lt;span class="pN"&gt;3049&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha purisindriyañca uppajjittha itthindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3050"&gt; &lt;div class="p"&gt;&lt;span class="pN"&gt;3050&lt;/span&gt;»  Yassa yattha itthindriyaṃ uppajjati tassa tattha jīvitindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3051"&gt; &lt;div class="p"&gt;&lt;span class="pN"&gt;3051&lt;/span&gt;«  Yassa vā pana yattha jīvitindriyaṃ uppajjittha tassa tattha itthindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3052"&gt; &lt;div class="p"&gt;&lt;span class="pN"&gt;3052&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha jīvitindriyañca uppajjittha itthindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3053"&gt; &lt;div class="p"&gt;&lt;span class="pN"&gt;3053&lt;/span&gt;»  Yassa yattha itthindriyaṃ uppajjati tassa tattha somanassindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3054"&gt; &lt;div class="p"&gt;&lt;span class="pN"&gt;3054&lt;/span&gt;«  Yassa vā pana yattha somanassindriyaṃ uppajjittha tassa tattha itthindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3055"&gt; &lt;div class="p"&gt;&lt;span class="pN"&gt;3055&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha somanassindriyañca uppajjittha itthindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3056"&gt; &lt;div class="p"&gt;&lt;span class="pN"&gt;3056&lt;/span&gt;»  Yassa yattha itthindriyaṃ uppajjati tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3057"&gt; &lt;div class="p"&gt;&lt;span class="pN"&gt;3057&lt;/span&gt;«  Yassa vā pana yattha manindriyaṃ uppajjittha tassa tattha itthindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3058"&gt; &lt;div class="p"&gt;&lt;span class="pN"&gt;3058&lt;/span&gt;Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha manindriyañca uppajjittha itthindriyañca uppajjati. (Itthindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3059"&gt; &lt;div class="divNumber"&gt;348.&lt;/div&gt; &lt;div class="p"&gt;&lt;span class="pN"&gt;3059&lt;/span&gt;»  Yassa yattha purisindriyaṃ uppajjati tassa tattha jīvitindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3060"&gt; &lt;div class="p"&gt;&lt;span class="pN"&gt;3060&lt;/span&gt;«  Yassa vā pana yattha jīvitindriyaṃ uppajjittha tassa tattha purisindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3061"&gt; &lt;div class="p"&gt;&lt;span class="pN"&gt;3061&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha jīvitindriyañca uppajjittha purisindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3062"&gt; &lt;div class="p"&gt;&lt;span class="pN"&gt;3062&lt;/span&gt;»  Yassa yattha purisindriyaṃ uppajjati tassa tattha somanassindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3063"&gt; &lt;div class="p"&gt;&lt;span class="pN"&gt;3063&lt;/span&gt;«  Yassa vā pana yattha somanassindriyaṃ uppajjittha tassa tattha purisindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3064"&gt; &lt;div class="p"&gt;&lt;span class="pN"&gt;3064&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha somanassindriyañca uppajjittha purisindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3065"&gt; &lt;div class="p"&gt;&lt;span class="pN"&gt;3065&lt;/span&gt;»  Yassa yattha purisindriyaṃ uppajjati tassa tattha upekkhindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3066"&gt; &lt;div class="p"&gt;&lt;span class="pN"&gt;3066&lt;/span&gt;«  Yassa vā pana yattha upekkhindriyaṃ uppajjittha tassa tattha purisindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3067"&gt; &lt;div class="p"&gt;&lt;span class="pN"&gt;3067&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha upekkhindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha upekkhindriyañca uppajjittha purisindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3068"&gt; &lt;div class="p"&gt;&lt;span class="pN"&gt;3068&lt;/span&gt;»  Yassa yattha purisindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3069"&gt; &lt;div class="p"&gt;&lt;span class="pN"&gt;3069&lt;/span&gt;«  Yassa vā pana yattha manindriyaṃ uppajjittha tassa tattha purisindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3070"&gt; &lt;div class="p"&gt;&lt;span class="pN"&gt;3070&lt;/span&gt;Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha manindriyañca uppajjittha purisindriyañca uppajjati. (Purisindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3071"&gt; &lt;div class="divNumber"&gt;349.&lt;/div&gt; &lt;div class="p"&gt;&lt;span class="pN"&gt;3071&lt;/span&gt;»  Yassa yattha jīvitindriyaṃ uppajjati tassa tattha somanassindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3072"&gt; &lt;div class="p"&gt;&lt;span class="pN"&gt;3072&lt;/span&gt;Suddhāvāsānaṃ upapatticittassa uppādakkhaṇe asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha somanassindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati somanassindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3073"&gt; &lt;div class="p"&gt;&lt;span class="pN"&gt;3073&lt;/span&gt;«  Yassa vā pana yattha somanassindriyaṃ uppajjittha tassa tattha jīvitindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3074"&gt; &lt;div class="p"&gt;&lt;span class="pN"&gt;3074&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha somanassindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha somanassindriyañca uppajjittha jīvitindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3075"&gt; &lt;div class="p"&gt;&lt;span class="pN"&gt;3075&lt;/span&gt;»  Yassa yattha jīvitindriyaṃ uppajjati tassa tattha upekkhindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3076"&gt; &lt;div class="p"&gt;&lt;span class="pN"&gt;3076&lt;/span&gt;Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha upekkhindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati upekkhindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3077"&gt; &lt;div class="p"&gt;&lt;span class="pN"&gt;3077&lt;/span&gt;«  Yassa vā pana yattha upekkhindriyaṃ uppajjittha tassa tattha jīvitindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3078"&gt; &lt;div class="p"&gt;&lt;span class="pN"&gt;3078&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha upekkhindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha upekkhindriyañca uppajjittha jīvitindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3079"&gt; &lt;div class="p"&gt;&lt;span class="pN"&gt;3079&lt;/span&gt;»  Yassa yattha jīvitindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3080"&gt; &lt;div class="p"&gt;&lt;span class="pN"&gt;3080&lt;/span&gt;Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha manindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati manindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3081"&gt; &lt;div class="p"&gt;&lt;span class="pN"&gt;3081&lt;/span&gt;«  Yassa vā pana yattha manindriyaṃ uppajjittha tassa tattha jīvitindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3082"&gt; &lt;div class="p"&gt;&lt;span class="pN"&gt;3082&lt;/span&gt;Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha manindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha manindriyañca uppajjittha jīvitindriyañca uppajjati. (Jīvitindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3083"&gt; &lt;div class="divNumber"&gt;350.&lt;/div&gt; &lt;div class="p"&gt;&lt;span class="pN"&gt;3083&lt;/span&gt;»  Yassa yattha somanassindriyaṃ uppajjati tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. &lt;/div&gt;&lt;/div&gt;&lt;div class="q" id="p_35Y10_3084"&gt; &lt;div class="p"&gt;&lt;span class="pN"&gt;3084&lt;/span&gt;«  Yassa vā pana yattha manindriyaṃ uppajjittha tassa tattha somanassindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3085"&gt; &lt;div class="p"&gt;&lt;span class="pN"&gt;3085&lt;/span&gt;Sabbesaṃ cittassa bhaṅgakkhaṇe somanassavippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha somanassindriyaṃ uppajjati. Somanassena upapajjantānaṃ pavatte somanassasampayuttacittassa uppādakkhaṇe tesaṃ tattha manindriyañca uppajjittha somanassindriyañca uppajjati. (Somanassindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3086"&gt; &lt;div class="divNumber"&gt;351.&lt;/div&gt; &lt;div class="p"&gt;&lt;span class="pN"&gt;3086&lt;/span&gt;»  Yassa yattha upekkhindriyaṃ uppajjati tassa tattha saddhindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3087"&gt; &lt;div class="p"&gt;&lt;span class="pN"&gt;3087&lt;/span&gt;Suddhāvāsaṃ upapajjantānaṃ tesaṃ tattha upekkhindriyaṃ uppajjati, no ca tesaṃ tattha saddhindriyaṃ uppajjittha. Itaresaṃ upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha upekkhindriyañca uppajjati saddhindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3088"&gt; &lt;div class="p"&gt;&lt;span class="pN"&gt;3088&lt;/span&gt;«  Yassa vā pana yattha saddhindriyaṃ uppajjittha tassa tattha upekkhindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3089"&gt; &lt;div class="p"&gt;&lt;span class="pN"&gt;3089&lt;/span&gt;Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe tesaṃ tattha saddhindriyaṃ uppajjittha, no ca tesaṃ tattha upekkhindriyaṃ uppajjati. Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha saddhindriyañca uppajjittha upekkhindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3090"&gt; &lt;div class="p"&gt;&lt;span class="pN"&gt;3090&lt;/span&gt;»  Yassa yattha upekkhindriyaṃ uppajjati tassa tattha paññindriyaṃ…pe…  manindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3091"&gt; &lt;div class="p"&gt;&lt;span class="pN"&gt;3091&lt;/span&gt;Suddhāvāsaṃ upapajjantānaṃ tesaṃ tattha upekkhindriyaṃ uppajjati, no ca tesaṃ tattha manindriyaṃ uppajjittha. Itaresaṃ upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha upekkhindriyañca uppajjati manindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3092"&gt; &lt;div class="p"&gt;&lt;span class="pN"&gt;3092&lt;/span&gt;«  Yassa vā pana yattha manindriyaṃ uppajjittha tassa tattha upekkhindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3093"&gt; &lt;div class="p"&gt;&lt;span class="pN"&gt;3093&lt;/span&gt;Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha upekkhindriyaṃ uppajjati. Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha manindriyañca uppajjittha upekkhindriyañca uppajjati. (Upekkhindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3094"&gt; &lt;div class="divNumber"&gt;352.&lt;/div&gt; &lt;div class="p"&gt;&lt;span class="pN"&gt;3094&lt;/span&gt;»  Yassa yattha saddhindriyaṃ uppajjati tassa tattha paññindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3095"&gt; &lt;div class="p"&gt;&lt;span class="pN"&gt;3095&lt;/span&gt;Suddhāvāsaṃ upapajjantānaṃ tesaṃ tattha saddhindriyaṃ uppajjati, no ca tesaṃ tattha paññindriyaṃ uppajjittha. Itaresaṃ sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha saddhindriyañca uppajjati paññindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3096"&gt; &lt;div class="p"&gt;&lt;span class="pN"&gt;3096&lt;/span&gt;«  Yassa vā pana yattha paññindriyaṃ uppajjittha tassa tattha saddhindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3097"&gt; &lt;div class="p"&gt;&lt;span class="pN"&gt;3097&lt;/span&gt;Sabbesaṃ cittassa bhaṅgakkhaṇe saddhāvippayuttacittassa uppādakkhaṇe tesaṃ tattha paññindriyaṃ uppajjittha, no ca tesaṃ tattha saddhindriyaṃ uppajjati. Sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha paññindriyañca uppajjittha saddhindriyañca uppajjati. &lt;/div&gt;&lt;/div&gt;&lt;div class="q" id="p_35Y10_3098"&gt; &lt;div class="p"&gt;&lt;span class="pN"&gt;3098&lt;/span&gt;»  Yassa yattha saddhindriyaṃ uppajjati tassa tattha manindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3099"&gt; &lt;div class="p"&gt;&lt;span class="pN"&gt;3099&lt;/span&gt;Suddhāvāsaṃ upapajjantānaṃ tesaṃ tattha saddhindriyaṃ uppajjati, no ca tesaṃ tattha manindriyaṃ uppajjittha. Itaresaṃ sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha saddhindriyañca uppajjati manindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3100"&gt; &lt;div class="p"&gt;&lt;span class="pN"&gt;3100&lt;/span&gt;«  Yassa vā pana yattha manindriyaṃ uppajjittha tassa tattha saddhindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3101"&gt; &lt;div class="p"&gt;&lt;span class="pN"&gt;3101&lt;/span&gt;Sabbesaṃ cittassa bhaṅgakkhaṇe saddhāvippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha saddhindriyaṃ uppajjati. Sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha manindriyañca uppajjittha saddhindriyañca uppajjati. (Saddhindriyamūlakaṃ.) &lt;/div&gt;&lt;/div&gt;&lt;div class="q" id="p_35Y10_3102"&gt; &lt;div class="divNumber"&gt;353.&lt;/div&gt; &lt;div class="p"&gt;&lt;span class="pN"&gt;3102&lt;/span&gt;»  Yassa yattha paññindriyaṃ uppajjati tassa tattha manindriyaṃ uppajjitthāti? &lt;/div&gt;&lt;/div&gt;&lt;div class="q" id="p_35Y10_3103"&gt; &lt;div class="p"&gt;&lt;span class="pN"&gt;3103&lt;/span&gt;Suddhāvāsaṃ upapajjantānaṃ tesaṃ tattha paññindriyaṃ uppajjati, no ca tesaṃ tattha manindriyaṃ uppajjittha. Itaresaṃ ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ tattha paññindriyañca uppajjati manindriyañca uppajjittha. &lt;/div&gt;&lt;/div&gt;&lt;div class="q" id="p_35Y10_3104"&gt; &lt;div class="p"&gt;&lt;span class="pN"&gt;3104&lt;/span&gt;«  Yassa vā pana yattha manindriyaṃ uppajjittha tassa tattha paññindriyaṃ uppajjatīti? &lt;/div&gt;&lt;/div&gt;&lt;div class="q" id="p_35Y10_3105"&gt; &lt;div class="p"&gt;&lt;span class="pN"&gt;3105&lt;/span&gt;Sabbesaṃ cittassa bhaṅgakkhaṇe ñāṇavippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha paññindriyaṃ uppajjati. Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ tattha manindriyañca uppajjittha paññindriyañca uppajjati. (Paññindriyamūlakaṃ.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260436" title="Go to previous page"&gt;&amp;lt;&amp;lt; 2.1.4.2 Anulomaokāsa&lt;/a&gt;&lt;a href="javascript:void(0)" onclick="upP()" id="upL" name="258883" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260438" title="Go to next page"&gt;2.1.4.4 Paccanīkapuggala &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
