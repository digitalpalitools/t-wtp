<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18It"&gt;18It Itivuttakapāḷi&lt;/a&gt; » &lt;a href="/tipitaka/18It/3"&gt;3 Tikanipāta&lt;/a&gt; » &lt;a href="/tipitaka/18It/3/3.5"&gt;3.5 Pañcamavagga&lt;/a&gt;&lt;/div&gt;&lt;div class="i"&gt;3.5.4 Aggisutta&lt;/div&gt;&lt;div class=h&gt;Tikanipāta&lt;/div&gt;&lt;div class=h&gt;Pañcamavagga&lt;/div&gt;&lt;div class=h&gt;Aggisutta&lt;/div&gt;&lt;div class="q" id="p_18It_661"&gt; &lt;div class="divNumber"&gt;93.&lt;/div&gt; &lt;div class="p"&gt;&lt;span class="pN"&gt;661&lt;/span&gt;Vuttañhetaṃ bhagavatā vuttamarahatāti me sutaṃ—  &lt;/div&gt;&lt;/div&gt;&lt;div class="q" id="p_18It_662"&gt; &lt;div class="p"&gt;&lt;span class="pN"&gt;662&lt;/span&gt;“Tayome, bhikkhave, aggī. Katame tayo? Rāgaggi, dosaggi, mohaggi—  ime kho, bhikkhave, tayo aggī”ti. Etamatthaṃ bhagavā avoca. Tatthetaṃ iti vuccati—  &lt;/div&gt;&lt;/div&gt;&lt;div class="q" id="p_18It_663"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;663&lt;/div&gt; &lt;div class="G"&gt;“Rāgaggi dahati macce,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ratte kāmesu mucchite;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dosaggi pana byāpanne,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nare pāṇātipātino.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_664"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;664&lt;/div&gt; &lt;div class="G"&gt;Mohaggi pana sammūḷhe,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;ariyadhamme akovide;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ete aggī ajānantā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sakkāyābhiratā pajā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_665"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;665&lt;/div&gt; &lt;div class="G"&gt;Te vaḍḍhayanti nirayaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tiracchānañca yoniyo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Asuraṃ pettivisayaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;amuttā mārabandhanā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_666"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;666&lt;/div&gt; &lt;div class="G"&gt;Ye ca rattindivā yuttā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sammāsambuddhasāsane;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Te nibbāpenti rāgaggiṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;niccaṃ asubhasaññino.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_667"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;667&lt;/div&gt; &lt;div class="G"&gt;Dosaggiṃ pana mettāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nibbāpenti naruttamā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mohaggiṃ pana paññāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yāyaṃ nibbedhagāminī.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_668"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;668&lt;/div&gt; &lt;div class="G"&gt;Te nibbāpetvā nipakā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;rattindivamatanditā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Asesaṃ parinibbanti,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;asesaṃ dukkhamaccaguṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_669"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;669&lt;/div&gt; &lt;div class="G"&gt;Ariyaddasā vedaguno,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;sammadaññāya paṇḍitā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Jātikkhayamabhiññāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;nāgacchanti punabbhavan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_670"&gt; &lt;div class="p"&gt;&lt;span class="pN"&gt;670&lt;/span&gt;Ayampi attho vutto bhagavatā, iti me sutanti. &lt;/div&gt;&lt;/div&gt;&lt;div class="CENTER" id="p_18It_671"&gt;&lt;span class="pN"&gt;671&lt;/span&gt;Catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268467" title="Go to previous page"&gt;&amp;lt;&amp;lt; 3.5.3 Saṅghāṭikaṇṇasutta&lt;/a&gt;&lt;a href="javascript:void(0)" onclick="upP()" id="upL" name="266891" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268469" title="Go to next page"&gt;3.5.5 Upaparikkhasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
