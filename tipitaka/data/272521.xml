<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/10"&gt;10 Saṅgītisutta&lt;/a&gt;&lt;/div&gt;&lt;div class="i"&gt;10.7 Sattaka&lt;/div&gt;&lt;div class=h&gt;Saṅgītisutta&lt;/div&gt;&lt;div class=h&gt;Sattaka&lt;/div&gt;&lt;div class="q" id="p_8D_1011"&gt; &lt;div class="divNumber"&gt;330.&lt;/div&gt; &lt;div class="p"&gt;&lt;span class="pN"&gt;1011&lt;/span&gt;Atthi kho, āvuso, tena bhagavatā jānatā passatā arahatā sammāsambuddhena satta dhammā sammadakkhātā; tattha sabbeheva saṅgāyitabbaṃ…pe…  atthāya hitāya sukhāya devamanussānaṃ. Katame satta? &lt;/div&gt;&lt;/div&gt;&lt;div class="q" id="p_8D_1012"&gt; &lt;div class="p"&gt;&lt;span class="pN"&gt;1012&lt;/span&gt;Satta &lt;span class="bold"&gt;ariyadhanāni— &lt;/span&gt; saddhādhanaṃ, sīladhanaṃ, hiridhanaṃ, ottappadhanaṃ, sutadhanaṃ, cāgadhanaṃ, paññādhanaṃ. (1) &lt;/div&gt;&lt;/div&gt;&lt;div class="q" id="p_8D_1013"&gt; &lt;div class="p"&gt;&lt;span class="pN"&gt;1013&lt;/span&gt;Satta &lt;span class="bold"&gt;bojjhaṅgā— &lt;/span&gt; satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo. (2) &lt;/div&gt;&lt;/div&gt;&lt;div class="q" id="p_8D_1014"&gt; &lt;div class="p"&gt;&lt;span class="pN"&gt;1014&lt;/span&gt;Satta &lt;span class="bold"&gt;samādhiparikkhārā— &lt;/span&gt; sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati. (3) &lt;/div&gt;&lt;/div&gt;&lt;div class="q" id="p_8D_1015"&gt; &lt;div class="p"&gt;&lt;span class="pN"&gt;1015&lt;/span&gt;Satta &lt;span class="bold"&gt;asaddhammā— &lt;/span&gt; idhāvuso, bhikkhu assaddho hoti, ahiriko hoti, anottappī hoti, appassuto hoti, kusīto hoti, muṭṭhassati hoti, duppañño hoti. (4) &lt;/div&gt;&lt;/div&gt;&lt;div class="q" id="p_8D_1016"&gt; &lt;div class="p"&gt;&lt;span class="pN"&gt;1016&lt;/span&gt;Satta &lt;span class="bold"&gt;saddhammā— &lt;/span&gt; idhāvuso, bhikkhu saddho hoti, hirimā hoti, ottappī hoti, bahussuto hoti, āraddhavīriyo hoti, upaṭṭhitassati hoti, paññavā hoti. (5) &lt;/div&gt;&lt;/div&gt;&lt;div class="q" id="p_8D_1017"&gt; &lt;div class="p"&gt;&lt;span class="pN"&gt;1017&lt;/span&gt;Satta &lt;span class="bold"&gt;sappurisadhammā— &lt;/span&gt; idhāvuso, bhikkhu dhammaññū ca hoti atthaññū ca attaññū ca mattaññū ca kālaññū ca parisaññū ca puggalaññū ca. (6) &lt;/div&gt;&lt;/div&gt;&lt;div class="q" id="p_8D_1018"&gt; &lt;div class="divNumber"&gt;331.&lt;/div&gt; &lt;div class="p"&gt;&lt;span class="pN"&gt;1018&lt;/span&gt;Satta &lt;span class="bold"&gt;niddasavatthūni.&lt;/span&gt; Idhāvuso, bhikkhu sikkhāsamādāne tibbacchando hoti, āyatiñca sikkhāsamādāne avigatapemo. Dhammanisantiyā tibbacchando hoti, āyatiñca dhammanisantiyā avigatapemo. Icchāvinaye tibbacchando hoti, āyatiñca icchāvinaye avigatapemo. Paṭisallāne tibbacchando hoti, āyatiñca paṭisallāne avigatapemo. Vīriyārambhe tibbacchando hoti, āyatiñca vīriyārambhe avigatapemo. Satinepakke tibbacchando hoti, āyatiñca satinepakke avigatapemo. Diṭṭhipaṭivedhe tibbacchando hoti, āyatiñca diṭṭhipaṭivedhe avigatapemo. (7) &lt;/div&gt;&lt;/div&gt;&lt;div class="q" id="p_8D_1019"&gt; &lt;div class="p"&gt;&lt;span class="pN"&gt;1019&lt;/span&gt;&lt;span class="bold"&gt;Satta saññā— &lt;/span&gt; aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā. (8) &lt;/div&gt;&lt;/div&gt;&lt;div class="q" id="p_8D_1020"&gt; &lt;div class="p"&gt;&lt;span class="pN"&gt;1020&lt;/span&gt;&lt;span class="bold"&gt;Satta balāni— &lt;/span&gt; saddhābalaṃ, vīriyabalaṃ, hiribalaṃ, ottappabalaṃ, satibalaṃ, samādhibalaṃ, paññābalaṃ. (9) &lt;/div&gt;&lt;/div&gt;&lt;div class="q" id="p_8D_1021"&gt; &lt;div class="divNumber"&gt;332.&lt;/div&gt; &lt;div class="p"&gt;&lt;span class="pN"&gt;1021&lt;/span&gt;Satta &lt;span class="bold"&gt;viññāṇaṭṭhitiyo.&lt;/span&gt; Santāvuso, sattā nānattakāyā nānattasaññino, seyyathāpi manussā ekacce ca devā ekacce ca vinipātikā. Ayaṃ paṭhamā viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1022"&gt; &lt;div class="p"&gt;&lt;span class="pN"&gt;1022&lt;/span&gt;Santāvuso, sattā nānattakāyā ekattasaññino seyyathāpi devā brahmakāyikā paṭhamābhinibbattā. Ayaṃ dutiyā viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1023"&gt; &lt;div class="p"&gt;&lt;span class="pN"&gt;1023&lt;/span&gt;Santāvuso, sattā ekattakāyā nānattasaññino seyyathāpi devā ābhassarā. Ayaṃ tatiyā viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1024"&gt; &lt;div class="p"&gt;&lt;span class="pN"&gt;1024&lt;/span&gt;Santāvuso, sattā ekattakāyā ekattasaññino seyyathāpi devā subhakiṇhā. Ayaṃ catutthī viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1025"&gt; &lt;div class="p"&gt;&lt;span class="pN"&gt;1025&lt;/span&gt;Santāvuso, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. Ayaṃ pañcamī viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1026"&gt; &lt;div class="p"&gt;&lt;span class="pN"&gt;1026&lt;/span&gt;Santāvuso, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā. Ayaṃ chaṭṭhī viññāṇaṭṭhiti. &lt;/div&gt;&lt;/div&gt;&lt;div class="q" id="p_8D_1027"&gt; &lt;div class="p"&gt;&lt;span class="pN"&gt;1027&lt;/span&gt;Santāvuso, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ sattamī viññāṇaṭṭhiti. (10) &lt;/div&gt;&lt;/div&gt;&lt;div class="q" id="p_8D_1028"&gt; &lt;div class="p"&gt;&lt;span class="pN"&gt;1028&lt;/span&gt;Satta &lt;span class="bold"&gt;puggalā dakkhiṇeyyā— &lt;/span&gt; ubhatobhāgavimutto, paññāvimutto, kāyasakkhi, diṭṭhippatto, saddhāvimutto, dhammānusārī, saddhānusārī. (11) &lt;/div&gt;&lt;/div&gt;&lt;div class="q" id="p_8D_1029"&gt; &lt;div class="p"&gt;&lt;span class="pN"&gt;1029&lt;/span&gt;Satta &lt;span class="bold"&gt;anusayā— &lt;/span&gt; kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo. (12) &lt;/div&gt;&lt;/div&gt;&lt;div class="q" id="p_8D_1030"&gt; &lt;div class="p"&gt;&lt;span class="pN"&gt;1030&lt;/span&gt;Satta &lt;span class="bold"&gt;saṃyojanāni— &lt;/span&gt; anunayasaṃyojanaṃ, paṭighasaṃyojanaṃ, diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, bhavarāgasaṃyojanaṃ, avijjāsaṃyojanaṃ. (13) &lt;/div&gt;&lt;/div&gt;&lt;div class="q" id="p_8D_1031"&gt; &lt;div class="p"&gt;&lt;span class="pN"&gt;1031&lt;/span&gt;Satta &lt;span class="bold"&gt;adhikaraṇasamathā— &lt;/span&gt; uppannuppannānaṃ adhikaraṇānaṃ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṃ, yebhuyyasikā, tassapāpiyasikā, tiṇavatthārako. (14) &lt;/div&gt;&lt;/div&gt;&lt;div class="q" id="p_8D_1032"&gt; &lt;div class="p"&gt;&lt;span class="pN"&gt;1032&lt;/span&gt;Ime kho, āvuso, tena bhagavatā jānatā passatā arahatā sammāsambuddhena satta dhammā sammadakkhātā; tattha sabbeheva saṅgāyitabbaṃ…pe…  atthāya hitāya sukhāya devamanussānaṃ. &lt;/div&gt;&lt;/div&gt;&lt;div class="CENTER" id="p_8D_1033"&gt;&lt;span class="pN"&gt;1033&lt;/span&gt;Dutiyabhāṇavāro niṭṭhito.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272520" title="Go to previous page"&gt;&amp;lt;&amp;lt; 10.6 Chakka&lt;/a&gt;&lt;a href="javascript:void(0)" onclick="upP()" id="upL" name="271678" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272522" title="Go to next page"&gt;10.8 Aṭṭhaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
