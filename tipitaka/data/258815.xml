<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/34Y7"&gt;34Y7 Anusayayamakapāḷi&lt;/a&gt; » &lt;a href="/tipitaka/34Y7/2"&gt;2 Mahāvāra&lt;/a&gt; » &lt;a href="/tipitaka/34Y7/2/2.1"&gt;2.1 Anusayavāra&lt;/a&gt;&lt;/div&gt;&lt;div class="i"&gt;2.1.6 Paṭilomapuggalokāsa&lt;/div&gt;&lt;div class=h&gt;Mahāvāra&lt;/div&gt;&lt;div class=h&gt;Anusayavāra&lt;/div&gt;&lt;div class=h&gt;Paṭilomapuggalokāsa&lt;/div&gt;&lt;div class="q" id="p_34Y7_381"&gt; &lt;div class="divNumber"&gt;56.&lt;/div&gt; &lt;div class="p"&gt;&lt;span class="pN"&gt;381&lt;/span&gt;»  Yassa yattha kāmarāgānusayo nānuseti tassa tattha paṭighānusayo nānusetīti? &lt;/div&gt;&lt;/div&gt;&lt;div class="q" id="p_34Y7_382"&gt; &lt;div class="p"&gt;&lt;span class="pN"&gt;382&lt;/span&gt;Tiṇṇaṃ puggalānaṃ dukkhāya vedanāya tesaṃ tattha kāmarāgānusayo nānuseti, no ca tesaṃ tattha paṭighānusayo nānuseti. Tesaññeva puggalānaṃ rūpadhātuyā arūpadhātuyā apariyāpanne tesaṃ tattha kāmarāgānusayo ca nānuseti paṭighānusayo ca nānuseti. Dvinnaṃ puggalānaṃ sabbattha kāmarāgānusayo ca nānuseti paṭighānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_383"&gt; &lt;div class="p"&gt;&lt;span class="pN"&gt;383&lt;/span&gt;«  Yassa vā pana yattha paṭighānusayo nānuseti tassa tattha kāmarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_384"&gt; &lt;div class="p"&gt;&lt;span class="pN"&gt;384&lt;/span&gt;Tiṇṇaṃ puggalānaṃ kāmadhātuyā dvīsu vedanāsu tesaṃ tattha paṭighānusayo nānuseti, no ca tesaṃ tattha kāmarāgānusayo nānuseti. Tesaññeva puggalānaṃ rūpadhātuyā arūpadhātuyā apariyāpanne tesaṃ tattha paṭighānusayo ca nānuseti kāmarāgānusayo ca nānuseti. Dvinnaṃ puggalānaṃ sabbattha paṭighānusayo ca nānuseti kāmarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_385"&gt; &lt;div class="p"&gt;&lt;span class="pN"&gt;385&lt;/span&gt;»  Yassa yattha kāmarāgānusayo nānuseti tassa tattha mānānusayo nānusetīti? &lt;/div&gt;&lt;/div&gt;&lt;div class="q" id="p_34Y7_386"&gt; &lt;div class="p"&gt;&lt;span class="pN"&gt;386&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha kāmarāgānusayo nānuseti, no ca tesaṃ tattha mānānusayo nānuseti. Tesaññeva puggalānaṃ dukkhāya vedanāya apariyāpanne tesaṃ tattha kāmarāgānusayo ca nānuseti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha kāmarāgānusayo nānuseti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha kāmarāgānusayo ca nānuseti mānānusayo ca nānuseti. Arahato sabbattha kāmarāgānusayo ca nānuseti mānānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_387"&gt; &lt;div class="p"&gt;&lt;span class="pN"&gt;387&lt;/span&gt;«  Yassa vā pana yattha mānānusayo nānuseti tassa tattha kāmarāgānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_388"&gt; &lt;div class="p"&gt;&lt;span class="pN"&gt;388&lt;/span&gt;»  Yassa yattha kāmarāgānusayo nānuseti tassa tattha diṭṭhānusayo…pe…  vicikicchānusayo nānusetīti? &lt;/div&gt;&lt;/div&gt;&lt;div class="q" id="p_34Y7_389"&gt; &lt;div class="p"&gt;&lt;span class="pN"&gt;389&lt;/span&gt;Puthujjanassa dukkhāya vedanāya rūpadhātuyā arūpadhātuyā tassa tattha kāmarāgānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha kāmarāgānusayo ca nānuseti vicikicchānusayo ca nānuseti. Dvinnaṃ puggalānaṃ sabbattha kāmarāgānusayo ca nānuseti vicikicchānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_390"&gt; &lt;div class="p"&gt;&lt;span class="pN"&gt;390&lt;/span&gt;«  Yassa vā pana yattha vicikicchānusayo nānuseti tassa tattha kāmarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_391"&gt; &lt;div class="p"&gt;&lt;span class="pN"&gt;391&lt;/span&gt;Dvinnaṃ puggalānaṃ kāmadhātuyā dvīsu vedanāsu tesaṃ tattha vicikicchānusayo nānuseti, no ca tesaṃ tattha kāmarāgānusayo nānuseti. Tesaññeva puggalānaṃ dukkhāya vedanāya rūpadhātuyā arūpadhātuyā apariyāpanne tesaṃ tattha vicikicchānusayo ca nānuseti kāmarāgānusayo ca nānuseti. Dvinnaṃ puggalānaṃ sabbattha vicikicchānusayo ca nānuseti kāmarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_392"&gt; &lt;div class="p"&gt;&lt;span class="pN"&gt;392&lt;/span&gt;»  Yassa yattha kāmarāgānusayo nānuseti tassa tattha bhavarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_393"&gt; &lt;div class="p"&gt;&lt;span class="pN"&gt;393&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha kāmarāgānusayo nānuseti, no ca tesaṃ tattha bhavarāgānusayo nānuseti. Tesaññeva puggalānaṃ dukkhāya vedanāya apariyāpanne tesaṃ tattha kāmarāgānusayo ca nānuseti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha kāmarāgānusayo nānuseti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha kāmarāgānusayo ca nānuseti bhavarāgānusayo ca nānuseti. Arahato sabbattha kāmarāgānusayo ca nānuseti bhavarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_394"&gt; &lt;div class="p"&gt;&lt;span class="pN"&gt;394&lt;/span&gt;«  Yassa vā pana yattha bhavarāgānusayo nānuseti tassa tattha kāmarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_395"&gt; &lt;div class="p"&gt;&lt;span class="pN"&gt;395&lt;/span&gt;Tiṇṇaṃ puggalānaṃ kāmadhātuyā dvīsu vedanāsu tesaṃ tattha bhavarāgānusayo nānuseti, no ca tesaṃ tattha kāmarāgānusayo nānuseti. Tesaññeva puggalānaṃ dukkhāya vedanāya apariyāpanne tesaṃ tattha bhavarāgānusayo ca nānuseti kāmarāgānusayo ca nānuseti. Arahato sabbattha bhavarāgānusayo ca nānuseti kāmarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_396"&gt; &lt;div class="p"&gt;&lt;span class="pN"&gt;396&lt;/span&gt;»  Yassa yattha kāmarāgānusayo nānuseti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_397"&gt; &lt;div class="p"&gt;&lt;span class="pN"&gt;397&lt;/span&gt;Tiṇṇaṃ puggalānaṃ dukkhāya vedanāya rūpadhātuyā arūpadhātuyā tesaṃ tattha kāmarāgānusayo nānuseti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha kāmarāgānusayo ca nānuseti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha kāmarāgānusayo nānuseti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca nānuseti avijjānusayo ca nānuseti. Arahato sabbattha kāmarāgānusayo ca nānuseti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_398"&gt; &lt;div class="p"&gt;&lt;span class="pN"&gt;398&lt;/span&gt;«  Yassa vā pana yattha avijjānusayo nānuseti tassa tattha kāmarāgānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_399"&gt; &lt;div class="divNumber"&gt;57.&lt;/div&gt; &lt;div class="p"&gt;&lt;span class="pN"&gt;399&lt;/span&gt;»  Yassa yattha paṭighānusayo nānuseti tassa tattha mānānusayo nānusetīti? &lt;/div&gt;&lt;/div&gt;&lt;div class="q" id="p_34Y7_400"&gt; &lt;div class="p"&gt;&lt;span class="pN"&gt;400&lt;/span&gt;Tiṇṇaṃ puggalānaṃ kāmadhātuyā dvīsu vedanāsu rūpadhātuyā arūpadhātuyā tesaṃ tattha paṭighānusayo nānuseti, no ca tesaṃ tattha mānānusayo nānuseti. Tesaññeva puggalānaṃ apariyāpanne tesaṃ tattha paṭighānusayo ca nānuseti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha paṭighānusayo ca nānuseti mānānusayo ca nānuseti. Arahato sabbattha paṭighānusayo ca nānuseti mānānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_401"&gt; &lt;div class="p"&gt;&lt;span class="pN"&gt;401&lt;/span&gt;«  Yassa vā pana yattha mānānusayo nānuseti tassa tattha paṭighānusayo nānusetīti? &lt;/div&gt;&lt;/div&gt;&lt;div class="q" id="p_34Y7_402"&gt; &lt;div class="p"&gt;&lt;span class="pN"&gt;402&lt;/span&gt;Tiṇṇaṃ puggalānaṃ dukkhāya vedanāya tesaṃ tattha mānānusayo nānuseti, no ca tesaṃ tattha paṭighānusayo nānuseti. Tesaññeva puggalānaṃ apariyāpanne tesaṃ tattha mānānusayo ca nānuseti paṭighānusayo ca nānuseti. Arahato sabbattha mānānusayo ca nānuseti paṭighānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_403"&gt; &lt;div class="p"&gt;&lt;span class="pN"&gt;403&lt;/span&gt;»  Yassa yattha paṭighānusayo nānuseti tassa tattha diṭṭhānusayo…pe…  vicikicchānusayo nānusetīti? &lt;/div&gt;&lt;/div&gt;&lt;div class="q" id="p_34Y7_404"&gt; &lt;div class="p"&gt;&lt;span class="pN"&gt;404&lt;/span&gt;Puthujjanassa kāmadhātuyā dvīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha paṭighānusayo ca nānuseti vicikicchānusayo ca nānuseti. Dvinnaṃ puggalānaṃ sabbattha paṭighānusayo ca nānuseti vicikicchānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_405"&gt; &lt;div class="p"&gt;&lt;span class="pN"&gt;405&lt;/span&gt;«  Yassa vā pana yattha vicikicchānusayo nānuseti tassa tattha paṭighānusayo nānusetīti? &lt;/div&gt;&lt;/div&gt;&lt;div class="q" id="p_34Y7_406"&gt; &lt;div class="p"&gt;&lt;span class="pN"&gt;406&lt;/span&gt;Dvinnaṃ puggalānaṃ dukkhāya vedanāya tesaṃ tattha vicikicchānusayo nānuseti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu rūpadhātuyā arūpadhātuyā apariyāpanne tesaṃ tattha vicikicchānusayo ca nānuseti paṭighānusayo ca nānuseti. Dvinnaṃ puggalānaṃ sabbattha vicikicchānusayo ca nānuseti paṭighānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_407"&gt; &lt;div class="p"&gt;&lt;span class="pN"&gt;407&lt;/span&gt;»  Yassa yattha paṭighānusayo nānuseti tassa tattha bhavarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_408"&gt; &lt;div class="p"&gt;&lt;span class="pN"&gt;408&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha paṭighānusayo nānuseti, no ca tesaṃ tattha bhavarāgānusayo nānuseti. Tesaññeva puggalānaṃ kāmadhātuyā dvīsu vedanāsu apariyāpanne tesaṃ tattha paṭighānusayo ca nānuseti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha paṭighānusayo nānuseti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha paṭighānusayo ca nānuseti bhavarāgānusayo ca nānuseti. Arahato sabbattha paṭighānusayo ca nānuseti bhavarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_409"&gt; &lt;div class="p"&gt;&lt;span class="pN"&gt;409&lt;/span&gt;«  Yassa vā pana yattha bhavarāgānusayo nānuseti tassa tattha paṭighānusayo nānusetīti? &lt;/div&gt;&lt;/div&gt;&lt;div class="q" id="p_34Y7_410"&gt; &lt;div class="p"&gt;&lt;span class="pN"&gt;410&lt;/span&gt;Tiṇṇaṃ puggalānaṃ dukkhāya vedanāya tesaṃ tattha bhavarāgānusayo nānuseti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu apariyāpanne tesaṃ tattha bhavarāgānusayo ca nānuseti paṭighānusayo ca nānuseti. Arahato sabbattha bhavarāgānusayo ca nānuseti paṭighānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_411"&gt; &lt;div class="p"&gt;&lt;span class="pN"&gt;411&lt;/span&gt;»  Yassa yattha paṭighānusayo nānuseti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_412"&gt; &lt;div class="p"&gt;&lt;span class="pN"&gt;412&lt;/span&gt;Tiṇṇaṃ puggalānaṃ kāmadhātuyā dvīsu vedanāsu rūpadhātuyā arūpadhātuyā tesaṃ tattha paṭighānusayo nānuseti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha paṭighānusayo ca nānuseti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha paṭighānusayo nānuseti, no ca tassa tattha avijjānusayo nānuseti. Tasseva puggalassa apariyāpanne tassa tattha paṭighānusayo ca nānuseti avijjānusayo ca nānuseti. Arahato sabbattha paṭighānusayo ca nānuseti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_413"&gt; &lt;div class="p"&gt;&lt;span class="pN"&gt;413&lt;/span&gt;«  Yassa vā pana yattha avijjānusayo nānuseti tassa tattha paṭighānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_414"&gt; &lt;div class="divNumber"&gt;58.&lt;/div&gt; &lt;div class="p"&gt;&lt;span class="pN"&gt;414&lt;/span&gt;»  Yassa yattha mānānusayo nānuseti tassa tattha diṭṭhānusayo…pe…  vicikicchānusayo nānusetīti? &lt;/div&gt;&lt;/div&gt;&lt;div class="q" id="p_34Y7_415"&gt; &lt;div class="p"&gt;&lt;span class="pN"&gt;415&lt;/span&gt;Puthujjanassa dukkhāya vedanāya tassa tattha mānānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha mānānusayo ca nānuseti vicikicchānusayo ca nānuseti. Arahato sabbattha mānānusayo ca nānuseti vicikicchānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_416"&gt; &lt;div class="p"&gt;&lt;span class="pN"&gt;416&lt;/span&gt;«  Yassa vā pana yattha vicikicchānusayo nānuseti tassa tattha mānānusayo nānusetīti? &lt;/div&gt;&lt;/div&gt;&lt;div class="q" id="p_34Y7_417"&gt; &lt;div class="p"&gt;&lt;span class="pN"&gt;417&lt;/span&gt;Tiṇṇaṃ puggalānaṃ kāmadhātuyā dvīsu vedanāsu rūpadhātuyā arūpadhātuyā tesaṃ tattha vicikicchānusayo nānuseti, no ca tesaṃ tattha mānānusayo nānuseti. Tesaññeva puggalānaṃ dukkhāya vedanāya apariyāpanne tesaṃ tattha vicikicchānusayo ca nānuseti mānānusayo ca nānuseti. Arahato sabbattha vicikicchānusayo ca nānuseti mānānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_418"&gt; &lt;div class="p"&gt;&lt;span class="pN"&gt;418&lt;/span&gt;»  Yassa yattha mānānusayo nānuseti tassa tattha bhavarāgānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_419"&gt; &lt;div class="p"&gt;&lt;span class="pN"&gt;419&lt;/span&gt;«  Yassa vā pana yattha bhavarāgānusayo nānuseti tassa tattha mānānusayo nānusetīti? &lt;/div&gt;&lt;/div&gt;&lt;div class="q" id="p_34Y7_420"&gt; &lt;div class="p"&gt;&lt;span class="pN"&gt;420&lt;/span&gt;Catunnaṃ puggalānaṃ kāmadhātuyā dvīsu vedanāsu tesaṃ tattha bhavarāgānusayo nānuseti, no ca tesaṃ tattha mānānusayo nānuseti. Tesaññeva puggalānaṃ dukkhāya vedanāya apariyāpanne tesaṃ tattha bhavarāgānusayo ca nānuseti mānānusayo ca nānuseti. Arahato sabbattha bhavarāgānusayo ca nānuseti mānānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_421"&gt; &lt;div class="p"&gt;&lt;span class="pN"&gt;421&lt;/span&gt;»  Yassa yattha mānānusayo nānuseti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_422"&gt; &lt;div class="p"&gt;&lt;span class="pN"&gt;422&lt;/span&gt;Catunnaṃ puggalānaṃ dukkhāya vedanāya tesaṃ tattha mānānusayo nānuseti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha mānānusayo ca nānuseti avijjānusayo ca nānuseti. Arahato sabbattha mānānusayo ca nānuseti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_423"&gt; &lt;div class="p"&gt;&lt;span class="pN"&gt;423&lt;/span&gt;«  Yassa vā pana yattha avijjānusayo nānuseti tassa tattha mānānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_424"&gt; &lt;div class="divNumber"&gt;59.&lt;/div&gt; &lt;div class="p"&gt;&lt;span class="pN"&gt;424&lt;/span&gt;»  Yassa yattha diṭṭhānusayo nānuseti tassa tattha vicikicchānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_425"&gt; &lt;div class="p"&gt;&lt;span class="pN"&gt;425&lt;/span&gt;«  Yassa vā pana yattha vicikicchānusayo nānuseti tassa tattha diṭṭhānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_426"&gt; &lt;div class="p"&gt;&lt;span class="pN"&gt;426&lt;/span&gt;»  Yassa yattha diṭṭhānusayo…pe…  vicikicchānusayo nānuseti tassa tattha bhavarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_427"&gt; &lt;div class="p"&gt;&lt;span class="pN"&gt;427&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha vicikicchānusayo nānuseti, no ca tesaṃ tattha bhavarāgānusayo nānuseti. Tesaññeva puggalānaṃ kāmadhātuyā tīsu vedanāsu apariyāpanne tesaṃ tattha vicikicchānusayo ca nānuseti bhavarāgānusayo ca nānuseti. Arahato sabbattha vicikicchānusayo ca nānuseti bhavarāgānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_428"&gt; &lt;div class="p"&gt;&lt;span class="pN"&gt;428&lt;/span&gt;«  Yassa vā pana yattha bhavarāgānusayo nānuseti tassa tattha vicikicchānusayo nānusetīti? &lt;/div&gt;&lt;/div&gt;&lt;div class="q" id="p_34Y7_429"&gt; &lt;div class="p"&gt;&lt;span class="pN"&gt;429&lt;/span&gt;Puthujjanassa kāmadhātuyā tīsu vedanāsu tassa tattha bhavarāgānusayo nānuseti, no ca tassa tattha vicikicchānusayo nānuseti. Tasseva puggalassa apariyāpanne tassa tattha bhavarāgānusayo ca nānuseti vicikicchānusayo ca nānuseti. Arahato sabbattha bhavarāgānusayo ca nānuseti vicikicchānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_430"&gt; &lt;div class="p"&gt;&lt;span class="pN"&gt;430&lt;/span&gt;»  Yassa yattha vicikicchānusayo nānuseti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_431"&gt; &lt;div class="p"&gt;&lt;span class="pN"&gt;431&lt;/span&gt;Tiṇṇaṃ puggalānaṃ kāmadhātuyā tīsu vedanāsu rūpadhātuyā arūpadhātuyā tesaṃ tattha vicikicchānusayo nānuseti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha vicikicchānusayo ca nānuseti avijjānusayo ca nānuseti. Arahato sabbattha vicikicchānusayo ca nānuseti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_432"&gt; &lt;div class="p"&gt;&lt;span class="pN"&gt;432&lt;/span&gt;«  Yassa vā pana yattha avijjānusayo nānuseti tassa tattha vicikicchānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_433"&gt; &lt;div class="divNumber"&gt;60.&lt;/div&gt; &lt;div class="p"&gt;&lt;span class="pN"&gt;433&lt;/span&gt;»  Yassa yattha bhavarāgānusayo nānuseti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_434"&gt; &lt;div class="p"&gt;&lt;span class="pN"&gt;434&lt;/span&gt;Catunnaṃ puggalānaṃ kāmadhātuyā tīsu vedanāsu tesaṃ tattha bhavarāgānusayo nānuseti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha bhavarāgānusayo ca nānuseti avijjānusayo ca nānuseti. Arahato sabbattha bhavarāgānusayo ca nānuseti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_435"&gt; &lt;div class="p"&gt;&lt;span class="pN"&gt;435&lt;/span&gt;«  Yassa vā pana yattha avijjānusayo nānuseti tassa tattha bhavarāgānusayo nānusetīti? Āmantā. (Ekamūlakaṃ.) &lt;/div&gt;&lt;/div&gt;&lt;div class="q" id="p_34Y7_436"&gt; &lt;div class="divNumber"&gt;61.&lt;/div&gt; &lt;div class="p"&gt;&lt;span class="pN"&gt;436&lt;/span&gt;»  Yassa yattha kāmarāgānusayo ca paṭighānusayo ca nānusenti tassa tattha mānānusayo nānusetīti? &lt;/div&gt;&lt;/div&gt;&lt;div class="q" id="p_34Y7_437"&gt; &lt;div class="p"&gt;&lt;span class="pN"&gt;437&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha kāmarāgānusayo ca paṭighānusayo ca nānusenti, no ca tesaṃ tattha mānānusayo nānuseti. Tesaññeva puggalānaṃ apariyāpanne tesaṃ tattha kāmarāgānusayo ca paṭighānusayo ca nānusenti mānānusayo ca nānuseti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha kāmarāgānusayo ca paṭighānusayo ca nānusenti mānānusayo ca nānuseti. Arahato sabbattha kāmarāgānusayo ca paṭighānusayo ca nānusenti mānānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_438"&gt; &lt;div class="p"&gt;&lt;span class="pN"&gt;438&lt;/span&gt;«  Yassa vā pana yattha mānānusayo nānuseti tassa tattha kāmarāgānusayo ca paṭighānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_439"&gt; &lt;div class="p"&gt;&lt;span class="pN"&gt;439&lt;/span&gt;Tiṇṇaṃ puggalānaṃ dukkhāya vedanāya tesaṃ tattha mānānusayo ca kāmarāgānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ apariyāpanne tesaṃ tattha mānānusayo ca nānuseti kāmarāgānusayo ca paṭighānusayo ca nānusenti. Arahato sabbattha mānānusayo ca nānuseti kāmarāgānusayo ca paṭighānusayo ca nānusenti. &lt;/div&gt;&lt;/div&gt;&lt;div class="q" id="p_34Y7_440"&gt; &lt;div class="p"&gt;&lt;span class="pN"&gt;440&lt;/span&gt;»  Yassa yattha kāmarāgānusayo ca paṭighānusayo ca nānusenti tassa tattha diṭṭhānusayo…pe…  vicikicchānusayo nānusetīti? &lt;/div&gt;&lt;/div&gt;&lt;div class="q" id="p_34Y7_441"&gt; &lt;div class="p"&gt;&lt;span class="pN"&gt;441&lt;/span&gt;Puthujjanassa rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha vicikicchānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca nānusenti vicikicchānusayo ca nānuseti. Dvinnaṃ puggalānaṃ sabbattha…pe… . &lt;/div&gt;&lt;/div&gt;&lt;div class="q" id="p_34Y7_442"&gt; &lt;div class="p"&gt;&lt;span class="pN"&gt;442&lt;/span&gt;«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_443"&gt; &lt;div class="p"&gt;&lt;span class="pN"&gt;443&lt;/span&gt;Dvinnaṃ puggalānaṃ dukkhāya vedanāya tesaṃ tattha vicikicchānusayo ca kāmarāgānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha vicikicchānusayo ca paṭighānusayo ca nānusenti, no ca tesaṃ tattha kāmarāgānusayo nānuseti. Tesaññeva puggalānaṃ rūpadhātuyā arūpadhātuyā apariyāpanne tesaṃ tattha vicikicchānusayo ca nānuseti kāmarāgānusayo ca paṭighānusayo ca nānusenti. Dvinnaṃ puggalānaṃ sabbattha…pe… . &lt;/div&gt;&lt;/div&gt;&lt;div class="q" id="p_34Y7_444"&gt; &lt;div class="p"&gt;&lt;span class="pN"&gt;444&lt;/span&gt;»  Yassa yattha kāmarāgānusayo ca paṭighānusayo ca nānusenti tassa tattha bhavarāgānusayo nānusetīti? &lt;/div&gt;&lt;/div&gt;&lt;div class="q" id="p_34Y7_445"&gt; &lt;div class="p"&gt;&lt;span class="pN"&gt;445&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha kāmarāgānusayo ca paṭighānusayo ca nānusenti, no ca tesaṃ tattha bhavarāgānusayo nānuseti. Tesaññeva puggalānaṃ apariyāpanne tesaṃ tattha kāmarāgānusayo ca paṭighānusayo ca nānusenti bhavarāgānusayo ca nānuseti. Anāgāmissa rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha bhavarāgānusayo nānuseti. Tasseva puggalassa kāmadhātuyā tīsu vedanāsu apariyāpanne tassa tattha kāmarāgānusayo ca paṭighānusayo ca nānusenti bhavarāgānusayo ca nānuseti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_446"&gt; &lt;div class="p"&gt;&lt;span class="pN"&gt;446&lt;/span&gt;«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_447"&gt; &lt;div class="p"&gt;&lt;span class="pN"&gt;447&lt;/span&gt;Tiṇṇaṃ puggalānaṃ dukkhāya vedanāya tesaṃ tattha bhavarāgānusayo ca kāmarāgānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha bhavarāgānusayo ca paṭighānusayo ca nānusenti, no ca tesaṃ tattha kāmarāgānusayo nānuseti. Tesaññeva puggalānaṃ apariyāpanne tesaṃ tattha bhavarāgānusayo ca nānuseti kāmarāgānusayo ca paṭighānusayo ca nānusenti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_448"&gt; &lt;div class="p"&gt;&lt;span class="pN"&gt;448&lt;/span&gt;»  Yassa yattha kāmarāgānusayo ca paṭighānusayo ca nānusenti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_449"&gt; &lt;div class="p"&gt;&lt;span class="pN"&gt;449&lt;/span&gt;Tiṇṇaṃ puggalānaṃ rūpadhātuyā arūpadhātuyā tesaṃ tattha kāmarāgānusayo ca paṭighānusayo ca nānusenti, no ca tesaṃ tattha avijjānusayo nānuseti. Tesaññeva puggalānaṃ apariyāpanne tesaṃ tattha kāmarāgānusayo ca paṭighānusayo ca nānusenti avijjānusayo ca nānuseti. Anāgāmissa kāmadhātuyā tīsu vedanāsu rūpadhātuyā arūpadhātuyā tassa tattha kāmarāgānusayo ca paṭighānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca nānusenti avijjānusayo ca nānuseti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_450"&gt; &lt;div class="p"&gt;&lt;span class="pN"&gt;450&lt;/span&gt;«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca nānusentīti? Āmantā. (Dukamūlakaṃ.) &lt;/div&gt;&lt;/div&gt;&lt;div class="q" id="p_34Y7_451"&gt; &lt;div class="divNumber"&gt;62.&lt;/div&gt; &lt;div class="p"&gt;&lt;span class="pN"&gt;451&lt;/span&gt;»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha diṭṭhānusayo…pe…  vicikicchānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_452"&gt; &lt;div class="p"&gt;&lt;span class="pN"&gt;452&lt;/span&gt;«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_453"&gt; &lt;div class="p"&gt;&lt;span class="pN"&gt;453&lt;/span&gt;Dvinnaṃ puggalānaṃ dukkhāya vedanāya tesaṃ tattha vicikicchānusayo ca kāmarāgānusayo ca mānānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha vicikicchānusayo ca paṭighānusayo ca nānusenti, no ca tesaṃ tattha kāmarāgānusayo ca mānānusayo ca nānusenti. Tesaññeva puggalānaṃ rūpadhātuyā arūpadhātuyā tesaṃ tattha vicikicchānusayo ca kāmarāgānusayo ca paṭighānusayo ca nānusenti, no ca tesaṃ tattha mānānusayo nānuseti. Tesaññeva puggalānaṃ apariyāpanne tesaṃ tattha vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo ca kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_454"&gt; &lt;div class="p"&gt;&lt;span class="pN"&gt;454&lt;/span&gt;»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha bhavarāgānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_455"&gt; &lt;div class="p"&gt;&lt;span class="pN"&gt;455&lt;/span&gt;«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_456"&gt; &lt;div class="p"&gt;&lt;span class="pN"&gt;456&lt;/span&gt;Tiṇṇaṃ puggalānaṃ dukkhāya vedanāya tesaṃ tattha bhavarāgānusayo ca kāmarāgānusayo ca mānānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha bhavarāgānusayo ca paṭighānusayo ca nānusenti, no ca tesaṃ tattha kāmarāgānusayo ca mānānusayo ca nānusenti. Tesaññeva puggalānaṃ apariyāpanne tesaṃ tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca nānusenti. Anāgāmissa kāmadhātuyā dvīsu vedanāsu tassa tattha bhavarāgānusayo ca kāmarāgānusayo ca paṭighānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca nānusenti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_457"&gt; &lt;div class="p"&gt;&lt;span class="pN"&gt;457&lt;/span&gt;»  Yassa yattha kāmarāgānusayo ca paṭighānusayo ca mānānusayo ca nānusenti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_458"&gt; &lt;div class="p"&gt;&lt;span class="pN"&gt;458&lt;/span&gt;Anāgāmissa dukkhāya vedanāya tassa tattha kāmarāgānusayo ca paṭighānusayo ca mānānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca mānānusayo ca nānusenti avijjānusayo ca nānuseti. Arahato sabbattha…pe… . &lt;/div&gt;&lt;/div&gt;&lt;div class="q" id="p_34Y7_459"&gt; &lt;div class="p"&gt;&lt;span class="pN"&gt;459&lt;/span&gt;«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca mānānusayo ca nānusentīti? Āmantā. (Tikamūlakaṃ.) &lt;/div&gt;&lt;/div&gt;&lt;div class="q" id="p_34Y7_460"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;460&lt;/span&gt;»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca nānusenti tassa tattha vicikicchānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_461"&gt; &lt;div class="p"&gt;&lt;span class="pN"&gt;461&lt;/span&gt;«  Yassa vā pana yattha vicikicchānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_462"&gt; &lt;div class="p"&gt;&lt;span class="pN"&gt;462&lt;/span&gt;Dvinnaṃ puggalānaṃ dukkhāya vedanāya tesaṃ tattha vicikicchānusayo ca kāmarāgānusayo ca mānānusayo ca diṭṭhānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha vicikicchānusayo ca paṭighānusayo ca nānusenti, no ca tesaṃ tattha kāmarāgānusayo ca mānānusayo ca nānusenti. Tesaññeva puggalānaṃ rūpadhātuyā arūpadhātuyā tesaṃ tattha vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tesaṃ tattha mānānusayo nānuseti. Tesaññeva puggalānaṃ apariyāpanne tesaṃ tattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti. Anāgāmissa kāmadhātuyā dvīsu vedanāsu rūpadhātuyā arūpadhātuyā tassa tattha vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti. Arahato sabbattha vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti…pe… . (Catukkamūlakaṃ.) &lt;/div&gt;&lt;/div&gt;&lt;div class="q" id="p_34Y7_463"&gt; &lt;div class="divNumber"&gt;64.&lt;/div&gt; &lt;div class="p"&gt;&lt;span class="pN"&gt;463&lt;/span&gt;»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tassa tattha bhavarāgānusayo nānusetīti? Āmantā. &lt;/div&gt;&lt;/div&gt;&lt;div class="q" id="p_34Y7_464"&gt; &lt;div class="p"&gt;&lt;span class="pN"&gt;464&lt;/span&gt;«  Yassa vā pana yattha bhavarāgānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusentīti? &lt;/div&gt;&lt;/div&gt;&lt;div class="q" id="p_34Y7_465"&gt; &lt;div class="p"&gt;&lt;span class="pN"&gt;465&lt;/span&gt;Puthujjanassa dukkhāya vedanāya tassa tattha bhavarāgānusayo ca kāmarāgānusayo ca mānānusayo ca nānusenti, no ca tassa tattha paṭighānusayo ca diṭṭhānusayo ca vicikicchānusayo ca nānusenti. Tasseva puggalassa kāmadhātuyā dvīsu vedanāsu tassa tattha bhavarāgānusayo ca paṭighānusayo ca nānusenti, no ca tassa tattha kāmarāgānusayo ca mānānusayo ca diṭṭhānusayo ca vicikicchānusayo ca nānusenti. Tasseva puggalassa apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Dvinnaṃ puggalānaṃ dukkhāya vedanāya tesaṃ tattha bhavarāgānusayo ca kāmarāgānusayo ca mānānusayo ca diṭṭhānusayo ca vicikicchānusayo ca nānusenti, no ca tesaṃ tattha paṭighānusayo nānuseti. Tesaññeva puggalānaṃ kāmadhātuyā dvīsu vedanāsu tesaṃ tattha bhavarāgānusayo ca paṭighānusayo ca diṭṭhānusayo ca vicikicchānusayo ca nānusenti, no ca tesaṃ tattha kāmarāgānusayo ca mānānusayo ca nānusenti. Tesaññeva puggalānaṃ apariyāpanne tesaṃ tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Anāgāmissa kāmadhātuyā dvīsu vedanāsu tassa tattha bhavarāgānusayo ca kāmarāgānusayo ca paṭighānusayo ca diṭṭhānusayo ca vicikicchānusayo ca nānusenti, no ca tassa tattha mānānusayo nānuseti. Tasseva puggalassa dukkhāya vedanāya apariyāpanne tassa tattha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti. Arahato sabbattha…pe… . (Pañcakamūlakaṃ.) &lt;/div&gt;&lt;/div&gt;&lt;div class="q" id="p_34Y7_466"&gt; &lt;div class="divNumber"&gt;65.&lt;/div&gt; &lt;div class="p"&gt;&lt;span class="pN"&gt;466&lt;/span&gt;»  Yassa yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti tassa tattha avijjānusayo nānusetīti? &lt;/div&gt;&lt;/div&gt;&lt;div class="q" id="p_34Y7_467"&gt; &lt;div class="p"&gt;&lt;span class="pN"&gt;467&lt;/span&gt;Anāgāmissa dukkhāya vedanāya tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti, no ca tassa tattha avijjānusayo nānuseti. Tasseva puggalassa apariyāpanne tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti avijjānusayo ca nānuseti. Arahato sabbattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti avijjānusayo ca nānuseti. &lt;/div&gt;&lt;/div&gt;&lt;div class="q" id="p_34Y7_468"&gt; &lt;div class="p"&gt;&lt;span class="pN"&gt;468&lt;/span&gt;«  Yassa vā pana yattha avijjānusayo nānuseti tassa tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusentīti? Āmantā. (Chakkamūlakaṃ.) &lt;/div&gt;&lt;/div&gt;&lt;div class="CENTER" id="p_34Y7_469"&gt;&lt;span class="pN"&gt;469&lt;/span&gt;Anusayavāre paṭilomaṃ.&lt;br /&gt; Anusayavāro.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="258814" title="Go to previous page"&gt;&amp;lt;&amp;lt; 2.1.5 Paṭilomaokāsa&lt;/a&gt;&lt;a href="javascript:void(0)" onclick="upP()" id="upL" name="258075" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="258076" title="Go to next page"&gt;2.2 Sānusayavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
