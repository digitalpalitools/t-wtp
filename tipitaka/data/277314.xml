<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/1"&gt;1 Bhikkhuvibhaṅga&lt;/a&gt; » &lt;a href="/tipitaka/5V/1/1.1"&gt;1.1 Paṭhamabhāga&lt;/a&gt; » &lt;a href="/tipitaka/5V/1/1.1/1.1.1"&gt;1.1.1 Katthapaññattivāra&lt;/a&gt; » &lt;a href="/tipitaka/5V/1/1.1/1.1.1/1.1.1.4"&gt;1.1.1.4 Nissaggiyakaṇḍa&lt;/a&gt;&lt;/div&gt;&lt;div class="i"&gt;1.1.1.4.1 Kathinavagga&lt;/div&gt;&lt;div class=h&gt;Bhikkhuvibhaṅga&lt;/div&gt;&lt;div class=h&gt;Paṭhamabhāga&lt;/div&gt;&lt;div class=h&gt;Katthapaññattivāra&lt;/div&gt;&lt;div class=h&gt;Nissaggiyakaṇḍa&lt;/div&gt;&lt;div class=h&gt;Kathinavagga&lt;/div&gt;&lt;div class="q" id="p_5V_82"&gt; &lt;div class="divNumber"&gt;24.&lt;/div&gt; &lt;div class="p"&gt;&lt;span class="pN"&gt;82&lt;/span&gt;Yaṃ tena bhagavatā jānatā passatā arahatā sammāsambuddhena atirekacīvaraṃ dasāhaṃ atikkāmentassa nissaggiyaṃ pācittiyaṃ kattha paññattanti? Vesāliyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū atirekacīvaraṃ dhāresuṃ, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato ca vācato ca samuṭṭhāti, na cittato; siyā kāyato ca vācato ca cittato ca samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_83"&gt; &lt;div class="divNumber"&gt;25.&lt;/div&gt; &lt;div class="p"&gt;&lt;span class="pN"&gt;83&lt;/span&gt;Ekarattaṃ ticīvarena vippavasantassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahule bhikkhū ārabbha. Kismiṃ vatthusminti? Sambahulā bhikkhū bhikkhūnaṃ hatthe cīvaraṃ nikkhipitvā santaruttarena janapadacārikaṃ pakkamiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato ca vācato ca samuṭṭhāti, na cittato; siyā kāyato ca vācato ca cittato ca samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_84"&gt; &lt;div class="divNumber"&gt;26.&lt;/div&gt; &lt;div class="p"&gt;&lt;span class="pN"&gt;84&lt;/span&gt;Akālacīvaraṃ paṭiggahetvā māsaṃ atikkāmentassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahule bhikkhū ārabbha. Kismiṃ vatthusminti? Sambahulā bhikkhū akālacīvaraṃ paṭiggahetvā māsaṃ atikkāmesuṃ, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato ca vācato ca samuṭṭhāti, na cittato; siyā kāyato ca vācato ca cittato ca samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_85"&gt; &lt;div class="divNumber"&gt;27.&lt;/div&gt; &lt;div class="p"&gt;&lt;span class="pN"&gt;85&lt;/span&gt;Aññātikāya bhikkhuniyā purāṇacīvaraṃ dhovāpentassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ udāyiṃ ārabbha. Kismiṃ vatthusminti? Āyasmā udāyī aññātikāya bhikkhuniyā purāṇacīvaraṃ dhovāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_86"&gt; &lt;div class="divNumber"&gt;28.&lt;/div&gt; &lt;div class="p"&gt;&lt;span class="pN"&gt;86&lt;/span&gt;Aññātikāya bhikkhuniyā hatthato cīvaraṃ paṭiggaṇhantassa nissaggiyaṃ pācittiyaṃ kattha paññattanti? Rājagahe paññattaṃ. Kaṃ ārabbhāti? Āyasmantaṃ udāyiṃ ārabbha. Kismiṃ vatthusminti? Āyasmā udāyī aññātikāya bhikkhuniyā hatthato cīvaraṃ paṭiggahesi, tasmiṃ vatthusmiṃ. Ekā paññatti ekā anupaññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_87"&gt; &lt;div class="divNumber"&gt;29.&lt;/div&gt; &lt;div class="p"&gt;&lt;span class="pN"&gt;87&lt;/span&gt;Aññātakaṃ gahapatiṃ vā gahapatāniṃ vā cīvaraṃ viññāpentassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto aññātakaṃ seṭṭhiputtaṃ cīvaraṃ viññāpesi, tasmiṃ vatthusmiṃ. Ekā paññatti ekā anupaññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_88"&gt; &lt;div class="divNumber"&gt;30.&lt;/div&gt; &lt;div class="p"&gt;&lt;span class="pN"&gt;88&lt;/span&gt;Aññātakaṃ gahapatiṃ vā gahapatāniṃ vā tatuttari cīvaraṃ viññāpentassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū na mattaṃ jānitvā bahuṃ cīvaraṃ viññāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_89"&gt; &lt;div class="divNumber"&gt;31.&lt;/div&gt; &lt;div class="p"&gt;&lt;span class="pN"&gt;89&lt;/span&gt;Pubbe appavāritassa aññātakaṃ gahapatikaṃ upasaṅkamitvā cīvare vikappaṃ āpajjantassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto pubbe appavārito aññātakaṃ gahapatikaṃ upasaṅkamitvā cīvare vikappaṃ āpajji, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_90"&gt; &lt;div class="divNumber"&gt;32.&lt;/div&gt; &lt;div class="p"&gt;&lt;span class="pN"&gt;90&lt;/span&gt;Pubbe appavāritassa aññātake gahapatike upasaṅkamitvā cīvare vikappaṃ āpajjantassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto pubbe appavārito aññātake gahapatike upasaṅkamitvā cīvare vikappaṃ āpajji, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="q" id="p_5V_91"&gt; &lt;div class="divNumber"&gt;33.&lt;/div&gt; &lt;div class="p"&gt;&lt;span class="pN"&gt;91&lt;/span&gt;Atirekatikkhattuṃ codanāya atirekachakkhattuṃ ṭhānena cīvaraṃ abhinipphādentassa nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto upāsakena—  “ajjaṇho, bhante, āgamehī”ti vuccamāno nāgamesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . &lt;/div&gt;&lt;/div&gt;&lt;div class="CENTER" id="p_5V_92"&gt;&lt;span class="pN"&gt;92&lt;/span&gt;Kathinavaggo paṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276879" title="Go to previous page"&gt;&amp;lt;&amp;lt; 1.1.1.4 Nissaggiyakaṇḍa&lt;/a&gt;&lt;a href="javascript:void(0)" onclick="upP()" id="upL" name="276879" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277315" title="Go to next page"&gt;1.1.1.4.2 Kosiyavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
