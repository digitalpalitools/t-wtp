<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A10"&gt;17A10 Dasakanipātapāḷi&lt;/a&gt; » &lt;a href="/tipitaka/17A10/2"&gt;2 Dutiyapaṇṇāsaka&lt;/a&gt; » &lt;a href="/tipitaka/17A10/2/2.4"&gt;2.4 Theravagga&lt;/a&gt;&lt;/div&gt;&lt;div class="i"&gt;2.4.2 Ānandasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Theravagga&lt;/div&gt;&lt;div class=h&gt;Ānandasutta&lt;/div&gt;&lt;div class="q" id="p_17A10_613"&gt; &lt;div class="divNumber"&gt;82.&lt;/div&gt; &lt;div class="p"&gt;&lt;span class="pN"&gt;613&lt;/span&gt;Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā etadavoca—  &lt;/div&gt;&lt;/div&gt;&lt;div class="q" id="p_17A10_614"&gt; &lt;div class="p"&gt;&lt;span class="pN"&gt;614&lt;/span&gt;“So vatānanda, bhikkhu ‘assaddho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (1) &lt;/div&gt;&lt;/div&gt;&lt;div class="q" id="p_17A10_615"&gt; &lt;div class="p"&gt;&lt;span class="pN"&gt;615&lt;/span&gt;So vatānanda, bhikkhu ‘dussīlo samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (2) &lt;/div&gt;&lt;/div&gt;&lt;div class="q" id="p_17A10_616"&gt; &lt;div class="p"&gt;&lt;span class="pN"&gt;616&lt;/span&gt;So vatānanda, bhikkhu ‘appassuto samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (3) &lt;/div&gt;&lt;/div&gt;&lt;div class="q" id="p_17A10_617"&gt; &lt;div class="p"&gt;&lt;span class="pN"&gt;617&lt;/span&gt;So vatānanda, bhikkhu ‘dubbaco samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (4) &lt;/div&gt;&lt;/div&gt;&lt;div class="q" id="p_17A10_618"&gt; &lt;div class="p"&gt;&lt;span class="pN"&gt;618&lt;/span&gt;So vatānanda, bhikkhu ‘pāpamitto samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (5) &lt;/div&gt;&lt;/div&gt;&lt;div class="q" id="p_17A10_619"&gt; &lt;div class="p"&gt;&lt;span class="pN"&gt;619&lt;/span&gt;So vatānanda, bhikkhu ‘kusīto samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (6) &lt;/div&gt;&lt;/div&gt;&lt;div class="q" id="p_17A10_620"&gt; &lt;div class="p"&gt;&lt;span class="pN"&gt;620&lt;/span&gt;So vatānanda, bhikkhu ‘muṭṭhassati samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (7) &lt;/div&gt;&lt;/div&gt;&lt;div class="q" id="p_17A10_621"&gt; &lt;div class="p"&gt;&lt;span class="pN"&gt;621&lt;/span&gt;So vatānanda, bhikkhu ‘asantuṭṭho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (8) &lt;/div&gt;&lt;/div&gt;&lt;div class="q" id="p_17A10_622"&gt; &lt;div class="p"&gt;&lt;span class="pN"&gt;622&lt;/span&gt;So vatānanda, bhikkhu ‘pāpiccho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (9) &lt;/div&gt;&lt;/div&gt;&lt;div class="q" id="p_17A10_623"&gt; &lt;div class="p"&gt;&lt;span class="pN"&gt;623&lt;/span&gt;So vatānanda, bhikkhu ‘micchādiṭṭhiko samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. (10) &lt;/div&gt;&lt;/div&gt;&lt;div class="q" id="p_17A10_624"&gt; &lt;div class="p"&gt;&lt;span class="pN"&gt;624&lt;/span&gt;So vatānanda, bhikkhu ‘imehi dasahi dhammehi samannāgato imasmiṃ dhammavinaye vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati. &lt;/div&gt;&lt;/div&gt;&lt;div class="q" id="p_17A10_625"&gt; &lt;div class="p"&gt;&lt;span class="pN"&gt;625&lt;/span&gt;So vatānanda, bhikkhu ‘saddho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (1) &lt;/div&gt;&lt;/div&gt;&lt;div class="q" id="p_17A10_626"&gt; &lt;div class="p"&gt;&lt;span class="pN"&gt;626&lt;/span&gt;So vatānanda, bhikkhu ‘sīlavā samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (2) &lt;/div&gt;&lt;/div&gt;&lt;div class="q" id="p_17A10_627"&gt; &lt;div class="p"&gt;&lt;span class="pN"&gt;627&lt;/span&gt;So vatānanda, bhikkhu ‘bahussuto sutadharo samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (3) &lt;/div&gt;&lt;/div&gt;&lt;div class="q" id="p_17A10_628"&gt; &lt;div class="p"&gt;&lt;span class="pN"&gt;628&lt;/span&gt;So vatānanda, bhikkhu ‘suvaco samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (4) &lt;/div&gt;&lt;/div&gt;&lt;div class="q" id="p_17A10_629"&gt; &lt;div class="p"&gt;&lt;span class="pN"&gt;629&lt;/span&gt;So vatānanda, bhikkhu ‘kalyāṇamitto samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (5) &lt;/div&gt;&lt;/div&gt;&lt;div class="q" id="p_17A10_630"&gt; &lt;div class="p"&gt;&lt;span class="pN"&gt;630&lt;/span&gt;So vatānanda, bhikkhu ‘āraddhavīriyo samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (6) &lt;/div&gt;&lt;/div&gt;&lt;div class="q" id="p_17A10_631"&gt; &lt;div class="p"&gt;&lt;span class="pN"&gt;631&lt;/span&gt;So vatānanda, bhikkhu ‘upaṭṭhitassati samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (7) &lt;/div&gt;&lt;/div&gt;&lt;div class="q" id="p_17A10_632"&gt; &lt;div class="p"&gt;&lt;span class="pN"&gt;632&lt;/span&gt;So vatānanda, bhikkhu ‘santuṭṭho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (8) &lt;/div&gt;&lt;/div&gt;&lt;div class="q" id="p_17A10_633"&gt; &lt;div class="p"&gt;&lt;span class="pN"&gt;633&lt;/span&gt;So vatānanda, bhikkhu ‘appiccho samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (9) &lt;/div&gt;&lt;/div&gt;&lt;div class="q" id="p_17A10_634"&gt; &lt;div class="p"&gt;&lt;span class="pN"&gt;634&lt;/span&gt;So vatānanda, bhikkhu ‘sammādiṭṭhiko samāno imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjati. (10) &lt;/div&gt;&lt;/div&gt;&lt;div class="q" id="p_17A10_635"&gt; &lt;div class="p"&gt;&lt;span class="pN"&gt;635&lt;/span&gt;So vatānanda, bhikkhu ‘imehi dasahi dhammehi samannāgato imasmiṃ dhammavinaye vuddhiṃ virūḷhiṃ vepullaṃ āpajjissatī’ti ṭhānametaṃ vijjatī”ti. &lt;/div&gt;&lt;/div&gt;&lt;div class="CENTER" id="p_17A10_636"&gt;&lt;span class="pN"&gt;636&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268209" title="Go to previous page"&gt;&amp;lt;&amp;lt; 2.4.1 Vāhanasutta&lt;/a&gt;&lt;a href="javascript:void(0)" onclick="upP()" id="upL" name="266478" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268211" title="Go to next page"&gt;2.4.3 Puṇṇiyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
