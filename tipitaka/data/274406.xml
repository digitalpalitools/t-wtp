<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/3"&gt;3 Mātugāmasaṃyutta&lt;/a&gt; » &lt;a href="/tipitaka/13S4/3/3.3"&gt;3.3 Balavagga&lt;/a&gt;&lt;/div&gt;&lt;div class="i"&gt;3.3.8 Ṭhānasutta&lt;/div&gt;&lt;div class=h&gt;Mātugāmasaṃyutta&lt;/div&gt;&lt;div class=h&gt;Balavagga&lt;/div&gt;&lt;div class=h&gt;Ṭhānasutta&lt;/div&gt;&lt;div class="q" id="p_13S4_1313"&gt; &lt;div class="divNumber"&gt;311.&lt;/div&gt; &lt;div class="p"&gt;&lt;span class="pN"&gt;1313&lt;/span&gt;“Pañcimāni, bhikkhave, ṭhānāni dullabhāni akatapuññena mātugāmena. Katamāni pañca? Patirūpe kule jāyeyyanti—  idaṃ, bhikkhave, paṭhamaṃ ṭhānaṃ dullabhaṃ akatapuññena mātugāmena. Patirūpe kule jāyitvā patirūpaṃ kulaṃ gaccheyyanti—  idaṃ, bhikkhave, dutiyaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvaseyyanti—  idaṃ, bhikkhave, tatiyaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī assanti—  idaṃ, bhikkhave, catutthaṃ ṭhānaṃ dullabhaṃ akatapuññena mātugāmena. Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī samānā sāmikaṃ abhibhuyya vatteyyanti—  idaṃ, bhikkhave, pañcamaṃ ṭhānaṃ dullabhaṃ akatapuññena mātugāmena. Imāni kho, bhikkhave, pañca ṭhānāni dullabhāni akatapuññena mātugāmenāti. &lt;/div&gt;&lt;/div&gt;&lt;div class="q" id="p_13S4_1314"&gt; &lt;div class="p"&gt;&lt;span class="pN"&gt;1314&lt;/span&gt;Pañcimāni, bhikkhave, ṭhānāni sulabhāni katapuññena mātugāmena. Katamāni pañca? Patirūpe kule jāyeyyanti—  idaṃ, bhikkhave, paṭhamaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gaccheyyanti—  idaṃ, bhikkhave, dutiyaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gantvā asapatti agāraṃ ajjhāvaseyyanti—  idaṃ, bhikkhave, tatiyaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gantvā asapatti agāraṃ ajjhāvasantī puttavatī assanti—  idaṃ, bhikkhave, catutthaṃ ṭhānaṃ sulabhaṃ katapuññena mātugāmena. Patirūpe kule jāyitvā patirūpaṃ kulaṃ gantvā asapatti agāraṃ ajjhāvasantī puttavatī samānā sāmikaṃ abhibhuyya vatteyyanti—  idaṃ, bhikkhave, pañcamaṃ ṭhānaṃ sulabhaṃ katapuññena mātugāmena. Imāni kho, bhikkhave, pañca ṭhānāni sulabhāni katapuññena mātugāmenā”ti. &lt;/div&gt;&lt;/div&gt;&lt;div class="CENTER" id="p_13S4_1315"&gt;&lt;span class="pN"&gt;1315&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274405" title="Go to previous page"&gt;&amp;lt;&amp;lt; 3.3.7 Hetusutta&lt;/a&gt;&lt;a href="javascript:void(0)" onclick="upP()" id="upL" name="272772" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274407" title="Go to next page"&gt;3.3.9 Pañcasīlavisāradasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
