<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/7D"&gt;7D Mahāvaggapāḷi&lt;/a&gt; » &lt;a href="/tipitaka/7D/9"&gt;9 Mahāsatipaṭṭhānasutta&lt;/a&gt; » &lt;a href="/tipitaka/7D/9/9.1"&gt;9.1 Kāyānupassanā&lt;/a&gt;&lt;/div&gt;&lt;div class="i"&gt;9.1.2 Kāyānupassanāiriyāpathapabba&lt;/div&gt;&lt;div class=h&gt;Mahāsatipaṭṭhānasutta&lt;/div&gt;&lt;div class=h&gt;Kāyānupassanā&lt;/div&gt;&lt;div class=h&gt;Kāyānupassanāiriyāpathapabba&lt;/div&gt;&lt;div class="q" id="p_7D_953"&gt; &lt;div class="divNumber"&gt;375.&lt;/div&gt; &lt;div class="p"&gt;&lt;span class="pN"&gt;953&lt;/span&gt;Puna caparaṃ, bhikkhave, bhikkhu gacchanto vā ‘gacchāmī’ti pajānāti, ṭhito vā ‘ṭhitomhī’ti pajānāti, nisinno vā ‘nisinnomhī’ti pajānāti, sayāno vā ‘sayānomhī’ti pajānāti, yathā yathā vā panassa kāyo paṇihito hoti tathā tathā naṃ pajānāti. &lt;/div&gt;&lt;/div&gt;&lt;div class="q" id="p_7D_954"&gt; &lt;div class="p"&gt;&lt;span class="pN"&gt;954&lt;/span&gt;Iti ajjhattaṃ vā kāye kāyānupassī viharati, bahiddhā vā kāye kāyānupassī viharati, ajjhattabahiddhā vā kāye kāyānupassī viharati. Samudayadhammānupassī vā kāyasmiṃ viharati, vayadhammānupassī vā kāyasmiṃ viharati, samudayavayadhammānupassī vā kāyasmiṃ viharati. ‘Atthi kāyo’ti vā panassa sati paccupaṭṭhitā hoti yāvadeva ñāṇamattāya paṭissatimattāya anissito ca viharati, na ca kiñci loke upādiyati. Evampi kho, bhikkhave, bhikkhu kāye kāyānupassī viharati. &lt;/div&gt;&lt;/div&gt;&lt;div class="CENTER" id="p_7D_955"&gt;&lt;span class="pN"&gt;955&lt;/span&gt;Iriyāpathapabbaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273549" title="Go to previous page"&gt;&amp;lt;&amp;lt; 9.1.1 Kāyānupassanāānāpānapabba&lt;/a&gt;&lt;a href="javascript:void(0)" onclick="upP()" id="upL" name="272411" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273551" title="Go to next page"&gt;9.1.3 Kāyānupassanāsampajānapabba &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
