<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/11"&gt;11 Sotāpattisaṃyutta&lt;/a&gt; » &lt;a href="/tipitaka/14S5/11/11.2"&gt;11.2 Rājakārāmavagga&lt;/a&gt;&lt;/div&gt;&lt;div class="i"&gt;11.2.9 Dutiyadevacārikasutta&lt;/div&gt;&lt;div class=h&gt;Sotāpattisaṃyutta&lt;/div&gt;&lt;div class=h&gt;Rājakārāmavagga&lt;/div&gt;&lt;div class=h&gt;Dutiyadevacārikasutta&lt;/div&gt;&lt;div class="q" id="p_14S5_1892"&gt; &lt;div class="divNumber"&gt;1015.&lt;/div&gt; &lt;div class="p"&gt;&lt;span class="pN"&gt;1892&lt;/span&gt;Sāvatthinidānaṃ. Atha kho āyasmā mahāmoggallāno—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  jetavane antarahito devesu tāvatiṃsesu pāturahosi. Atha kho sambahulā tāvatiṃsakāyikā devatāyo yenāyasmā mahāmoggallāno tenupasaṅkamiṃsu; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhaṃsu. Ekamantaṃ ṭhitā kho tā devatāyo āyasmā mahāmoggallāno etadavoca—  &lt;/div&gt;&lt;/div&gt;&lt;div class="q" id="p_14S5_1893"&gt; &lt;div class="p"&gt;&lt;span class="pN"&gt;1893&lt;/span&gt;“Sādhu kho, āvuso, buddhe aveccappasādena samannāgamanaṃ hoti—  itipi so bhagavā…pe…  satthā devamanussānaṃ buddho bhagavāti. Buddhe aveccappasādena samannāgamanahetu kho, āvuso, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapannā. Sādhu kho, āvuso, dhamme…pe…  saṃghe…pe…  ariyakantehi sīlehi samannāgamanaṃ hoti akhaṇḍehi…pe…  samādhisaṃvattanikehi. Ariyakantehi sīlehi samannāgamanahetu kho, āvuso, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapannā”ti. &lt;/div&gt;&lt;/div&gt;&lt;div class="q" id="p_14S5_1894"&gt; &lt;div class="p"&gt;&lt;span class="pN"&gt;1894&lt;/span&gt;“Sādhu kho, mārisa moggallāna, buddhe aveccappasādena samannāgamanaṃ hoti—  itipi so bhagavā…pe…  satthā devamanussānaṃ buddho bhagavāti. Buddhe aveccappasādena samannāgamanahetu kho, mārisa moggallāna, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapannā. Sādhu kho, mārisa moggallāna, dhamme…pe…  saṃghe…pe…  ariyakantehi sīlehi samannāgamanaṃ hoti akhaṇḍehi…pe…  samādhisaṃvattanikehi. Ariyakantehi sīlehi samannāgamanahetu kho, mārisa moggallāna, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapannā”ti. &lt;/div&gt;&lt;/div&gt;&lt;div class="CENTER" id="p_14S5_1895"&gt;&lt;span class="pN"&gt;1895&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274924" title="Go to previous page"&gt;&amp;lt;&amp;lt; 11.2.8 Paṭhamadevacārikasutta&lt;/a&gt;&lt;a href="javascript:void(0)" onclick="upP()" id="upL" name="272873" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274926" title="Go to next page"&gt;11.2.10 Tatiyadevacārikasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
