<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.3"&gt;4.3 Aṭṭhārasamavagga&lt;/a&gt;&lt;/div&gt;&lt;div class="i"&gt;4.3.9 Cakkhunārūpaṃpassatītikathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Aṭṭhārasamavagga&lt;/div&gt;&lt;div class=h&gt;Cakkhunārūpaṃpassatītikathā&lt;/div&gt;&lt;div class="q" id="p_32Kv_2576"&gt; &lt;div class="divNumber"&gt;826.&lt;/div&gt; &lt;div class="p"&gt;&lt;span class="pN"&gt;2576&lt;/span&gt;๐ Cakkhunā rūpaṃ passatīti? Āmantā. Rūpena rūpaṃ passatīti? Na hevaṃ vattabbe…pe…  rūpena rūpaṃ passatīti? Āmantā. Rūpena rūpaṃ paṭivijānātīti? Na hevaṃ vattabbe…pe…  rūpena rūpaṃ paṭivijānātīti? Āmantā. Rūpaṃ manoviññāṇanti? Na hevaṃ vattabbe…pe…  cakkhunā rūpaṃ passatīti? Āmantā. Atthi cakkhussa āvaṭṭanā…pe…  paṇidhīti? Na hevaṃ vattabbe…pe…  nanu natthi cakkhussa āvaṭṭanā…pe…  paṇidhīti? Āmantā. Hañci natthi cakkhussa āvaṭṭanā…pe…  paṇidhi, no ca vata re vattabbe—  “cakkhunā rūpaṃ passatī”ti. &lt;/div&gt;&lt;/div&gt;&lt;div class="q" id="p_32Kv_2577"&gt; &lt;div class="p"&gt;&lt;span class="pN"&gt;2577&lt;/span&gt;๐ Sotena saddaṃ suṇātīti…pe…  ghānena gandhaṃ ghāyatīti…pe…  jivhāya rasaṃ sāyatīti…pe…  kāyena phoṭṭhabbaṃ phusatīti? Āmantā. Rūpena rūpaṃ phusatīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2578"&gt; &lt;div class="p"&gt;&lt;span class="pN"&gt;2578&lt;/span&gt;๐ Rūpena rūpaṃ phusatīti? Āmantā. Rūpena rūpaṃ paṭivijānātīti? Na hevaṃ vattabbe…pe…  rūpena rūpaṃ paṭivijānātīti? Āmantā. Rūpaṃ manoviññāṇanti? Na hevaṃ vattabbe…pe…  kāyena phoṭṭhabbaṃ phusatīti? Āmantā. Atthi kāyassa āvaṭṭanā…pe…  paṇidhīti? Na hevaṃ vattabbe…pe…  nanu natthi kāyassa āvaṭṭanā…pe…  paṇidhīti? Āmantā. Hañci natthi kāyassa āvaṭṭanā…pe…  paṇidhi, no ca vata re vattabbe—  “kāyena phoṭṭhabbaṃ phusatī”ti…pe… . &lt;/div&gt;&lt;/div&gt;&lt;div class="q" id="p_32Kv_2579"&gt; &lt;div class="divNumber"&gt;827.&lt;/div&gt; &lt;div class="p"&gt;&lt;span class="pN"&gt;2579&lt;/span&gt;× Na vattabbaṃ—  “cakkhunā rūpaṃ passatī”ti…pe…  “kāyena phoṭṭhabbaṃ phusatī”ti? Āmantā. Nanu vuttaṃ bhagavatā—  “idha, bhikkhave, bhikkhu cakkhunā rūpaṃ passati…pe…  kāyena phoṭṭhabbaṃ phusatī”ti. Attheva suttantoti? Āmantā. Tena hi cakkhunā rūpaṃ passati…pe…  kāyena phoṭṭhabbaṃ phusatīti. &lt;/div&gt;&lt;/div&gt;&lt;div class="CENTER" id="p_32Kv_2580"&gt;&lt;span class="pN"&gt;2580&lt;/span&gt;Cakkhunā rūpaṃ passatītikathā niṭṭhitā.&lt;br /&gt; Aṭṭhārasamo vaggo.&lt;/div&gt;&lt;div class="SUMMARY" id="p_32Kv_2581"&gt;&lt;span class="pN"&gt;2581&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2582"&gt; &lt;div class="p"&gt;&lt;span class="pN"&gt;2582&lt;/span&gt;Buddho bhagavā manussaloke aṭṭhāsi, buddhena bhagavatā dhammo desito, natthi buddhassa bhagavato karuṇā, buddhassa bhagavato uccārapassāvo ativiya aññe gandhajāte adhiggaṇhāti, ekena ariyamaggena cattāri sāmaññaphalāni sacchikaroti, jhānā jhānaṃ saṅkamati, atthi jhānantarikā, samāpanno saddaṃ suṇāti, cakkhunā rūpaṃ passati…pe…  kāyena phoṭṭhabbaṃ phusati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270312" title="Go to previous page"&gt;&amp;lt;&amp;lt; 4.3.8 Saddaṃsuṇātītikathā&lt;/a&gt;&lt;a href="javascript:void(0)" onclick="upP()" id="upL" name="268012" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268013" title="Go to next page"&gt;4.4 Ekūnavīsatimavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
