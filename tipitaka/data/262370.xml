<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/2"&gt;2 Kusalattika&lt;/a&gt; » &lt;a href="/tipitaka/36P1/2/2.7"&gt;2.7 Pañhāvāra&lt;/a&gt; » &lt;a href="/tipitaka/36P1/2/2.7/2.7.1"&gt;2.7.1 Paccayānuloma&lt;/a&gt; » &lt;a href="/tipitaka/36P1/2/2.7/2.7.1/2.7.1.1"&gt;2.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Kusalattika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_36P1_844"&gt; &lt;div class="divNumber"&gt;277.&lt;/div&gt; &lt;div class="p"&gt;&lt;span class="pN"&gt;844&lt;/span&gt;Kusalo dhammo kusalassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ samādiyitvā uposathakammaṃ katvā, taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati. Sekkhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti. Sekkhā maggā vuṭṭhahitvā maggaṃ garuṃ katvā paccavekkhanti. &lt;span class="bold"&gt;Sahajātādhipati&lt;/span&gt;—  kusalādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_845"&gt; &lt;div class="divNumber"&gt;278.&lt;/div&gt; &lt;div class="p"&gt;&lt;span class="pN"&gt;845&lt;/span&gt;Kusalo dhammo akusalassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ samādiyitvā uposathakammaṃ katvā, taṃ garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati, pubbe suciṇṇāni garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. Jhānā vuṭṭhahitvā jhānaṃ garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. (2) &lt;/div&gt;&lt;/div&gt;&lt;div class="q" id="p_36P1_846"&gt; &lt;div class="p"&gt;&lt;span class="pN"&gt;846&lt;/span&gt;Kusalo dhammo abyākatassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  arahā maggā vuṭṭhahitvā maggaṃ garuṃ katvā paccavekkhati. &lt;span class="bold"&gt;Sahajātādhipati&lt;/span&gt;—  kusalādhipati cittasamuṭṭhānānaṃ rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_36P1_847"&gt; &lt;div class="p"&gt;&lt;span class="pN"&gt;847&lt;/span&gt;Kusalo dhammo kusalassa ca abyākatassa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  kusalādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (4) &lt;/div&gt;&lt;/div&gt;&lt;div class="q" id="p_36P1_848"&gt; &lt;div class="divNumber"&gt;279.&lt;/div&gt; &lt;div class="p"&gt;&lt;span class="pN"&gt;848&lt;/span&gt;Akusalo dhammo akusalassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  rāgaṃ garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. Diṭṭhiṃ garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  akusalādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_849"&gt; &lt;div class="p"&gt;&lt;span class="pN"&gt;849&lt;/span&gt;Akusalo dhammo abyākatassa dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  akusalādhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_36P1_850"&gt; &lt;div class="p"&gt;&lt;span class="pN"&gt;850&lt;/span&gt;Akusalo dhammo akusalassa ca abyākatassa ca dhammassa adhipati paccayena paccayo. &lt;span class="bold"&gt;Sahajātādhipati&lt;/span&gt;—  akusalādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_36P1_851"&gt; &lt;div class="divNumber"&gt;280.&lt;/div&gt; &lt;div class="p"&gt;&lt;span class="pN"&gt;851&lt;/span&gt;Abyākato dhammo abyākatassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  arahā phalaṃ garuṃ katvā paccavekkhati, nibbānaṃ garuṃ katvā paccavekkhati. Nibbānaṃ phalassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  vipākābyākatakiriyābyākatādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_36P1_852"&gt; &lt;div class="p"&gt;&lt;span class="pN"&gt;852&lt;/span&gt;Abyākato dhammo kusalassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  sekkhā phalaṃ garuṃ katvā paccavekkhanti, nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_36P1_853"&gt; &lt;div class="p"&gt;&lt;span class="pN"&gt;853&lt;/span&gt;Abyākato dhammo akusalassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  cakkhuṃ garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. Sotaṃ…  ghānaṃ…  jivhaṃ…  kāyaṃ…  rūpe…  sadde…  gandhe…  rase…  phoṭṭhabbe…  vatthuṃ…  vipākābyākate kiriyābyākate khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="262369" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="260575" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262371" title="Go to next page"&gt; Anantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
