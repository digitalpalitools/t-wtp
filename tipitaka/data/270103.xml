<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/31Dht"&gt;31Dht Dhātukathāpāḷi&lt;/a&gt; » &lt;a href="/tipitaka/31Dht/2"&gt;2 Niddesa&lt;/a&gt; » &lt;a href="/tipitaka/31Dht/2/2.1"&gt;2.1 Paṭhamanaya saṅgahāsaṅgahapadaniddesa&lt;/a&gt;&lt;/div&gt;&lt;div class="i"&gt;2.1.3 Dhātu&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Paṭhamanaya saṅgahāsaṅgahapadaniddesa&lt;/div&gt;&lt;div class=h&gt;Dhātu&lt;/div&gt;&lt;div class="q" id="p_31Dht_68"&gt; &lt;div class="divNumber"&gt;31.&lt;/div&gt; &lt;div class="p"&gt;&lt;span class="pN"&gt;68&lt;/span&gt;Cakkhudhātu katihi khandhehi katihāyatanehi katihi dhātūhi saṅgahitā? Cakkhudhātu ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_69"&gt; &lt;div class="divNumber"&gt;32.&lt;/div&gt; &lt;div class="p"&gt;&lt;span class="pN"&gt;69&lt;/span&gt;Sotadhātu…  ghānadhātu…  jivhādhātu…  kāyadhātu…  rūpadhātu…  saddadhātu…  gandhadhātu…  rasadhātu…  phoṭṭhabbadhātu…  cakkhuviññāṇadhātu…  sotaviññāṇadhātu…  ghānaviññāṇadhātu…  jivhāviññāṇadhātu…  kāyaviññāṇadhātu…  manodhātu…  manoviññāṇadhātu ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_70"&gt; &lt;div class="divNumber"&gt;33.&lt;/div&gt; &lt;div class="p"&gt;&lt;span class="pN"&gt;70&lt;/span&gt;Dhammadhātu asaṅkhataṃ khandhato ṭhapetvā catūhi khandhehi ekenāyatanena ekāya dhātuyā saṅgahitā. Katihi asaṅgahitā? Ekena khandhena ekādasahāyatanehi sattarasahi dhātūhi asaṅgahitā. &lt;/div&gt;&lt;/div&gt;&lt;div class="CENTER" id="p_31Dht_71"&gt;&lt;span class="pN"&gt;71&lt;/span&gt;(Ekamūlakaṃ.)&lt;/div&gt;&lt;div class="q" id="p_31Dht_72"&gt; &lt;div class="divNumber"&gt;34.&lt;/div&gt; &lt;div class="p"&gt;&lt;span class="pN"&gt;72&lt;/span&gt;Cakkhudhātu ca sotadhātu ca ekena khandhena dvīhāyatanehi dvīhi dhātūhi saṅgahitā. Katihi asaṅgahitā? Catūhi khandhehi dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_73"&gt; &lt;div class="divNumber"&gt;35.&lt;/div&gt; &lt;div class="p"&gt;&lt;span class="pN"&gt;73&lt;/span&gt;Cakkhudhātu ca ghānadhātu ca…  cakkhudhātu ca jivhādhātu ca…  cakkhudhātu ca kāyadhātu ca…  cakkhudhātu ca rūpadhātu ca…  cakkhudhātu ca saddadhātu ca…  cakkhudhātu ca gandhadhātu ca…  cakkhudhātu ca rasadhātu ca…  cakkhudhātu ca phoṭṭhabbadhātu ca ekena khandhena dvīhāyatanehi dvīhi dhātūhi saṅgahitā. Katihi asaṅgahitā? Catūhi khandhehi dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_74"&gt; &lt;div class="divNumber"&gt;36.&lt;/div&gt; &lt;div class="p"&gt;&lt;span class="pN"&gt;74&lt;/span&gt;Cakkhudhātu ca cakkhuviññāṇadhātu ca dvīhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Tīhi khandhehi dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_75"&gt; &lt;div class="divNumber"&gt;37.&lt;/div&gt; &lt;div class="p"&gt;&lt;span class="pN"&gt;75&lt;/span&gt;Cakkhudhātu ca sotaviññāṇadhātu ca…  cakkhudhātu ca ghānaviññāṇadhātu ca…  cakkhudhātu ca jivhāviññāṇadhātu ca…  cakkhudhātu ca kāyaviññāṇadhātu ca…  cakkhudhātu ca manodhātu ca…  cakkhudhātu ca manoviññāṇadhātu ca dvīhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Tīhi khandhehi dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="q" id="p_31Dht_76"&gt; &lt;div class="divNumber"&gt;38.&lt;/div&gt; &lt;div class="p"&gt;&lt;span class="pN"&gt;76&lt;/span&gt;Cakkhudhātu ca dhammadhātu ca asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. &lt;/div&gt;&lt;/div&gt;&lt;div class="CENTER" id="p_31Dht_77"&gt;&lt;span class="pN"&gt;77&lt;/span&gt;(Dukamūlakaṃ.)&lt;/div&gt;&lt;div class="q" id="p_31Dht_78"&gt; &lt;div class="divNumber"&gt;39.&lt;/div&gt; &lt;div class="p"&gt;&lt;span class="pN"&gt;78&lt;/span&gt;Aṭṭhārasa dhātuyo katihi khandhehi katihāyatanehi katihi dhātūhi saṅgahitā? Aṭṭhārasa dhātuyo asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. &lt;/div&gt;&lt;/div&gt;&lt;div class="CENTER" id="p_31Dht_79"&gt;&lt;span class="pN"&gt;79&lt;/span&gt;(Aṭṭhārasakaṃ.)&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270102" title="Go to previous page"&gt;&amp;lt;&amp;lt; 2.1.2 Āyatana&lt;/a&gt;&lt;a href="javascript:void(0)" onclick="upP()" id="upL" name="267961" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270104" title="Go to next page"&gt;2.1.4 Sacca &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
