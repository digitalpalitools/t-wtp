<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/3"&gt;3 Satipaṭṭhānasaṃyutta&lt;/a&gt; » &lt;a href="/tipitaka/14S5/3/3.4"&gt;3.4 Ananussutavagga&lt;/a&gt;&lt;/div&gt;&lt;div class="i"&gt;3.4.1 Ananussutasutta&lt;/div&gt;&lt;div class=h&gt;Satipaṭṭhānasaṃyutta&lt;/div&gt;&lt;div class=h&gt;Ananussutavagga&lt;/div&gt;&lt;div class=h&gt;Ananussutasutta&lt;/div&gt;&lt;div class="q" id="p_14S5_900"&gt; &lt;div class="divNumber"&gt;397.&lt;/div&gt; &lt;div class="p"&gt;&lt;span class="pN"&gt;900&lt;/span&gt;Sāvatthinidānaṃ. “‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Sā kho panāyaṃ kāye kāyānupassanā bhāvetabbā’ti me, bhikkhave…pe…  bhāvitā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_901"&gt; &lt;div class="p"&gt;&lt;span class="pN"&gt;901&lt;/span&gt;‘Ayaṃ vedanāsu vedanānupassanā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Sā kho panāyaṃ vedanāsu vedanānupassanā bhāvetabbā’ti me, bhikkhave…pe…  bhāvitā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_902"&gt; &lt;div class="p"&gt;&lt;span class="pN"&gt;902&lt;/span&gt;‘Ayaṃ citte cittānupassanā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Sā kho panāyaṃ citte cittānupassanā bhāvetabbā’ti me, bhikkhave…pe…  bhāvitā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. &lt;/div&gt;&lt;/div&gt;&lt;div class="q" id="p_14S5_903"&gt; &lt;div class="p"&gt;&lt;span class="pN"&gt;903&lt;/span&gt;‘Ayaṃ dhammesu dhammānupassanā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Sā kho panāyaṃ dhammesu dhammānupassanā bhāvetabbā’ti me, bhikkhave…pe…  bhāvitā’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādī”ti. &lt;/div&gt;&lt;/div&gt;&lt;div class="CENTER" id="p_14S5_904"&gt;&lt;span class="pN"&gt;904&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272816" title="Go to previous page"&gt;&amp;lt;&amp;lt; 3.4 Ananussutavagga&lt;/a&gt;&lt;a href="javascript:void(0)" onclick="upP()" id="upL" name="272816" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274720" title="Go to next page"&gt;3.4.2 Virāgasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
