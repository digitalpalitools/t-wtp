<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/7"&gt;7 Kathinakkhandhaka&lt;/a&gt;&lt;/div&gt;&lt;div class="i"&gt;7.13 Phāsuvihārapañcaka&lt;/div&gt;&lt;div class=h&gt;Kathinakkhandhaka&lt;/div&gt;&lt;div class=h&gt;Phāsuvihārapañcaka&lt;/div&gt;&lt;div class="q" id="p_3V_1518"&gt; &lt;div class="divNumber"&gt;324.&lt;/div&gt; &lt;div class="p"&gt;&lt;span class="pN"&gt;1518&lt;/span&gt;Bhikkhu atthatakathino phāsuvihāriko cīvaraṃ ādāya pakkamati—  “amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa bhikkhuno niṭṭhānantiko kathinuddhāro. (1) &lt;/div&gt;&lt;/div&gt;&lt;div class="q" id="p_3V_1519"&gt; &lt;div class="p"&gt;&lt;span class="pN"&gt;1519&lt;/span&gt;Bhikkhu atthatakathino phāsuvihāriko cīvaraṃ ādāya pakkamati—  “amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, paccessan”ti. Tassa bahisīmagatassa evaṃ hoti—  “nevimaṃ cīvaraṃ kāressaṃ, na paccessan”ti. Tassa bhikkhuno sanniṭṭhānantiko kathinuddhāro. (2) &lt;/div&gt;&lt;/div&gt;&lt;div class="q" id="p_3V_1520"&gt; &lt;div class="p"&gt;&lt;span class="pN"&gt;1520&lt;/span&gt;Bhikkhu atthatakathino phāsuvihāriko cīvaraṃ ādāya pakkamati—  “amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, paccessan”ti. Tassa bahisīmagatassa evaṃ hoti—  “idhevimaṃ cīvaraṃ kāressaṃ, na paccessan”ti. So taṃ cīvaraṃ kāreti. Tassa taṃ cīvaraṃ kayiramānaṃ nassati. Tassa bhikkhuno nāsanantiko kathinuddhāro. (3) &lt;/div&gt;&lt;/div&gt;&lt;div class="q" id="p_3V_1521"&gt; &lt;div class="p"&gt;&lt;span class="pN"&gt;1521&lt;/span&gt;Bhikkhu atthatakathino phāsuvihāriko cīvaraṃ ādāya pakkamati—  “amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, paccessan”ti. So bahisīmagato taṃ cīvaraṃ kāreti. So katacīvaro—  “paccessaṃ paccessan”ti bahiddhā kathinuddhāraṃ vītināmeti. Tassa bhikkhuno sīmātikkantiko kathinuddhāro. (4) &lt;/div&gt;&lt;/div&gt;&lt;div class="q" id="p_3V_1522"&gt; &lt;div class="p"&gt;&lt;span class="pN"&gt;1522&lt;/span&gt;Bhikkhu atthatakathino phāsuvihāriko cīvaraṃ ādāya pakkamati—  “amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, amukaṃ nāma āvāsaṃ gamissāmi; tattha me phāsu bhavissati vasissāmi, no ce me phāsu bhavissati, paccessan”ti. So bahisīmagato taṃ cīvaraṃ kāreti. So katacīvaro “paccessaṃ paccessan”ti sambhuṇāti kathinuddhāraṃ. Tassa bhikkhuno saha bhikkhūhi kathinuddhāro. (5) &lt;/div&gt;&lt;/div&gt;&lt;div class="CENTER" id="p_3V_1523"&gt;&lt;span class="pN"&gt;1523&lt;/span&gt;Phāsuvihārapañcakaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272003" title="Go to previous page"&gt;&amp;lt;&amp;lt; 7.12 Apavilāyananavaka&lt;/a&gt;&lt;a href="javascript:void(0)" onclick="upP()" id="upL" name="271609" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272005" title="Go to next page"&gt;7.14 Palibodhāpalibodhakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
