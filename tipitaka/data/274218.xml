<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/4"&gt;4 Okkantasaṃyutta&lt;/a&gt; » &lt;a href="/tipitaka/13S3/4/4.1"&gt;4.1 Cakkhuvagga&lt;/a&gt;&lt;/div&gt;&lt;div class="i"&gt;4.1.10 Khandhasutta&lt;/div&gt;&lt;div class=h&gt;Okkantasaṃyutta&lt;/div&gt;&lt;div class=h&gt;Cakkhuvagga&lt;/div&gt;&lt;div class=h&gt;Khandhasutta&lt;/div&gt;&lt;div class="q" id="p_13S3_1061"&gt; &lt;div class="divNumber"&gt;311.&lt;/div&gt; &lt;div class="p"&gt;&lt;span class="pN"&gt;1061&lt;/span&gt;Sāvatthinidānaṃ. “Rūpaṃ, bhikkhave, aniccaṃ vipariṇāmi aññathābhāvi; vedanā aniccā vipariṇāmī aññathābhāvī; saññā…  saṅkhārā aniccā vipariṇāmino aññathābhāvino; viññāṇaṃ aniccaṃ vipariṇāmi aññathābhāvi. Yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti. &lt;/div&gt;&lt;/div&gt;&lt;div class="q" id="p_13S3_1062"&gt; &lt;div class="p"&gt;&lt;span class="pN"&gt;1062&lt;/span&gt;Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati—  ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na sotāpattiphalaṃ sacchikaroti’. Yo, bhikkhave, ime dhamme evaṃ pajānāti evaṃ passati, ayaṃ vuccati—  ‘sotāpanno avinipātadhammo niyato sambodhiparāyano’”ti. &lt;/div&gt;&lt;/div&gt;&lt;div class="CENTER" id="p_13S3_1063"&gt;&lt;span class="pN"&gt;1063&lt;/span&gt;Dasamaṃ.&lt;/div&gt;&lt;div class="CENTER" id="p_13S3_1064"&gt;&lt;span class="pN"&gt;1064&lt;/span&gt;Cakkhuvaggo paṭhamo.&lt;/div&gt;&lt;div class="SUMMARY" id="p_13S3_1065"&gt;&lt;span class="pN"&gt;1065&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_1066"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1066&lt;/div&gt; &lt;div class="G"&gt;Cakkhu rūpañca viññāṇaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;phasso ca vedanāya ca;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saññā ca cetanā taṇhā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dhātu khandhena te dasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_13S3_1067"&gt;&lt;span class="pN"&gt;1067&lt;/span&gt;Okkantasaṃyuttaṃ samattaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274217" title="Go to previous page"&gt;&amp;lt;&amp;lt; 4.1.9 Pathavīdhātusutta&lt;/a&gt;&lt;a href="javascript:void(0)" onclick="upP()" id="upL" name="272753" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271720" title="Go to next page"&gt;5 Uppādasaṃyutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
