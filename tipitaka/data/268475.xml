<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/18It"&gt;18It Itivuttakapāḷi&lt;/a&gt; » &lt;a href="/tipitaka/18It/4"&gt;4 Catukkanipāta&lt;/a&gt; » &lt;a href="/tipitaka/18It/4/4.1"&gt;4.1 Brāhmaṇadhammayāgavagga&lt;/a&gt;&lt;/div&gt;&lt;div class="i"&gt;4.1.1 Brāhmaṇadhammayāgasutta&lt;/div&gt;&lt;div class=h&gt;Catukkanipāta&lt;/div&gt;&lt;div class=h&gt;Brāhmaṇadhammayāgavagga&lt;/div&gt;&lt;div class=h&gt;Brāhmaṇadhammayāgasutta&lt;/div&gt;&lt;div class="q" id="p_18It_726"&gt; &lt;div class="divNumber"&gt;100.&lt;/div&gt; &lt;div class="p"&gt;&lt;span class="pN"&gt;726&lt;/span&gt;Vuttañhetaṃ bhagavatā vuttamarahatāti me sutaṃ—  &lt;/div&gt;&lt;/div&gt;&lt;div class="q" id="p_18It_727"&gt; &lt;div class="p"&gt;&lt;span class="pN"&gt;727&lt;/span&gt;“Ahamasmi, bhikkhave, brāhmaṇo yācayogo sadā payatapāṇi antimadehadharo anuttaro bhisakko sallakatto. Tassa me tumhe puttā orasā mukhato jātā dhammajā dhammanimmitā dhammadāyādā, no āmisadāyādā. &lt;/div&gt;&lt;/div&gt;&lt;div class="q" id="p_18It_728"&gt; &lt;div class="p"&gt;&lt;span class="pN"&gt;728&lt;/span&gt;Dvemāni, bhikkhave, dānāni—  āmisadānañca dhammadānañca. Etadaggaṃ, bhikkhave, imesaṃ dvinnaṃ dānānaṃ yadidaṃ—  dhammadānaṃ. &lt;/div&gt;&lt;/div&gt;&lt;div class="q" id="p_18It_729"&gt; &lt;div class="p"&gt;&lt;span class="pN"&gt;729&lt;/span&gt;Dveme, bhikkhave, saṃvibhāgā—  āmisasaṃvibhāgo ca dhammasaṃvibhāgo ca. Etadaggaṃ, bhikkhave, imesaṃ dvinnaṃ saṃvibhāgānaṃ yadidaṃ—  dhammasaṃvibhāgo. &lt;/div&gt;&lt;/div&gt;&lt;div class="q" id="p_18It_730"&gt; &lt;div class="p"&gt;&lt;span class="pN"&gt;730&lt;/span&gt;Dveme, bhikkhave, anuggahā—  āmisānuggaho ca dhammānuggaho ca. Etadaggaṃ, bhikkhave, imesaṃ dvinnaṃ anuggahānaṃ yadidaṃ—  dhammānuggaho. &lt;/div&gt;&lt;/div&gt;&lt;div class="q" id="p_18It_731"&gt; &lt;div class="p"&gt;&lt;span class="pN"&gt;731&lt;/span&gt;Dveme, bhikkhave, yāgā—  āmisayāgo ca dhammayāgo ca. Etadaggaṃ, bhikkhave, imesaṃ dvinnaṃ yāgānaṃ yadidaṃ—  dhammayāgo”ti. Etamatthaṃ bhagavā avoca. Tatthetaṃ iti vuccati—  &lt;/div&gt;&lt;/div&gt;&lt;div class="q" id="p_18It_732"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;732&lt;/div&gt; &lt;div class="G"&gt;“Yo dhammayāgaṃ ayajī amaccharī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tathāgato sabbabhūtānukampī;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ tādisaṃ devamanussaseṭṭhaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sattā namassanti bhavassa pāragun”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_18It_733"&gt; &lt;div class="p"&gt;&lt;span class="pN"&gt;733&lt;/span&gt;Ayampi attho vutto bhagavatā, iti me sutanti. &lt;/div&gt;&lt;/div&gt;&lt;div class="CENTER" id="p_18It_734"&gt;&lt;span class="pN"&gt;734&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="266892" title="Go to previous page"&gt;&amp;lt;&amp;lt; 4.1 Brāhmaṇadhammayāgavagga&lt;/a&gt;&lt;a href="javascript:void(0)" onclick="upP()" id="upL" name="266892" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268476" title="Go to next page"&gt;4.1.2 Sulabhasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
