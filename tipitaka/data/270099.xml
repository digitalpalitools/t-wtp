<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.10"&gt;18.10 Tikādidassanavāra&lt;/a&gt;&lt;/div&gt;&lt;div class="i"&gt;18.10.4 Upādinnattika&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Tikādidassanavāra&lt;/div&gt;&lt;div class=h&gt;Upādinnattika&lt;/div&gt;&lt;div class="q" id="p_30Vbh_3236"&gt; &lt;div class="divNumber"&gt;1041.&lt;/div&gt; &lt;div class="p"&gt;&lt;span class="pN"&gt;3236&lt;/span&gt;Pañcannaṃ khandhānaṃ kati upādinnupādāniyā, kati anupādinnupādāniyā, kati anupādinnaanupādāniyā…pe…  sattannaṃ cittānaṃ kati upādinnupādāniyā, kati anupādinnupādāniyā, kati anupādinnaanupādāniyā? &lt;/div&gt;&lt;/div&gt;&lt;div class="q" id="p_30Vbh_3237"&gt; &lt;div class="p"&gt;&lt;span class="pN"&gt;3237&lt;/span&gt;Rūpakkhandho siyā upādinnupādāniyo, siyā anupādinnupādāniyo. Cattāro khandhā siyā upādinnupādāniyā, siyā anupādinnupādāniyā, siyā anupādinnaanupādāniyā. (1) &lt;/div&gt;&lt;/div&gt;&lt;div class="q" id="p_30Vbh_3238"&gt; &lt;div class="p"&gt;&lt;span class="pN"&gt;3238&lt;/span&gt;Pañcāyatanā upādinnupādāniyā. Saddāyatanaṃ anupādinnupādāniyaṃ. Cattāro āyatanā siyā upādinnupādāniyā, siyā anupādinnupādāniyā. Dvāyatanā siyā upādinnupādāniyā, siyā anupādinnupādāniyā, siyā anupādinnaanupādāniyā. (2) &lt;/div&gt;&lt;/div&gt;&lt;div class="q" id="p_30Vbh_3239"&gt; &lt;div class="p"&gt;&lt;span class="pN"&gt;3239&lt;/span&gt;Dasa dhātuyo upādinnupādāniyā. Saddadhātu anupādinnupādāniyā. Pañca dhātuyo siyā upādinnupādāniyā, siyā anupādinnupādāniyā. Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā. (3) &lt;/div&gt;&lt;/div&gt;&lt;div class="q" id="p_30Vbh_3240"&gt; &lt;div class="p"&gt;&lt;span class="pN"&gt;3240&lt;/span&gt;Samudayasaccaṃ anupādinnupādāniyaṃ. Dve saccā anupādinnaanupādāniyā. Dukkhasaccaṃ siyā upādinnupādāniyaṃ, siyā anupādinnupādāniyaṃ. (4) &lt;/div&gt;&lt;/div&gt;&lt;div class="q" id="p_30Vbh_3241"&gt; &lt;div class="p"&gt;&lt;span class="pN"&gt;3241&lt;/span&gt;Navindriyā upādinnupādāniyā. Domanassindriyaṃ anupādinnupādāniyaṃ. Tīṇindriyā anupādinnaanupādāniyā. Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā. Tayo akusalahetū anupādinnupādāniyā. Tayo kusalahetū siyā anupādinnupādāniyā, siyā anupādinnaanupādāniyā. Tayo abyākatahetū siyā upādinnupādāniyā, siyā anupādinnupādāniyā, siyā anupādinnaanupādāniyā. (5) &lt;/div&gt;&lt;/div&gt;&lt;div class="q" id="p_30Vbh_3242"&gt; &lt;div class="p"&gt;&lt;span class="pN"&gt;3242&lt;/span&gt;Kabaḷīkāro āhāro siyā upādinnupādāniyo, siyā anupādinnupādāniyo. Tayo āhārā siyā upādinnupādāniyā, siyā anupādinnupādāniyā, siyā anupādinnaanupādāniyā. (6) &lt;/div&gt;&lt;/div&gt;&lt;div class="q" id="p_30Vbh_3243"&gt; &lt;div class="p"&gt;&lt;span class="pN"&gt;3243&lt;/span&gt;Pañca phassā upādinnupādāniyā. Manodhātusamphasso siyā upādinnupādāniyo, siyā anupādinnupādāniyo. Manoviññāṇadhātusamphasso siyā upādinnupādāniyo, siyā anupādinnupādāniyo, siyā anupādinnaanupādāniyo. Pañca vedanā…pe…  pañca saññā…pe…  pañca cetanā…pe…  pañca cittā upādinnupādāniyā. Manodhātu siyā upādinnupādāniyā, siyā anupādinnupādāniyā. Manoviññāṇadhātu siyā upādinnupādāniyā, siyā anupādinnupādāniyā, siyā anupādinnaanupādāniyā. (7--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270098" title="Go to previous page"&gt;&amp;lt;&amp;lt; 18.10.3 Vipākattika&lt;/a&gt;&lt;a href="javascript:void(0)" onclick="upP()" id="upL" name="267953" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270100" title="Go to next page"&gt;18.10.5 Vitakkattika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
