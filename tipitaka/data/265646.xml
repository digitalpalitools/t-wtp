<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/13"&gt;13 Piṭṭhiduka&lt;/a&gt; » &lt;a href="/tipitaka/38P2/13/13.9"&gt;13.9 Sukhasahagataduka&lt;/a&gt; » &lt;a href="/tipitaka/38P2/13/13.9/13.9.7"&gt;13.9.7 Pañhāvāra&lt;/a&gt; » &lt;a href="/tipitaka/38P2/13/13.9/13.9.7/13.9.7.1--4"&gt;13.9.7.1--4 Paccayānulomādi&lt;/a&gt; » &lt;a href="/tipitaka/38P2/13/13.9/13.9.7/13.9.7.1--4/13.9.7.1--4.1"&gt;13.9.7.1--4.1 Vibhaṅgavāra&lt;/a&gt;&lt;/div&gt;&lt;div class="i"&gt; Anantarādi&lt;/div&gt;&lt;div class=h&gt;Piṭṭhiduka&lt;/div&gt;&lt;div class=h&gt;Sukhasahagataduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānulomādi&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Anantarādi&lt;/div&gt;&lt;div class="q" id="p_38P2_4449"&gt; &lt;div class="divNumber"&gt;171.&lt;/div&gt; &lt;div class="p"&gt;&lt;span class="pN"&gt;4449&lt;/span&gt;Sukhasahagato dhammo sukhasahagatassa dhammassa anantarapaccayena paccayo—  purimā purimā sukhasahagatā khandhā pacchimānaṃ pacchimānaṃ sukhasahagatānaṃ khandhānaṃ anantarapaccayena paccayo. (Mūlaṃ kātabbaṃ.) Purimā purimā sukhasahagatā khandhā pacchimassa pacchimassa sukhassa anantarapaccayena paccayo. Sukhasahagataṃ cuticittaṃ nasukhasahagatassa upapatticittassa…  sukhasahagataṃ bhavaṅgaṃ āvajjanāya…  sukhasahagataṃ kāyaviññāṇaṃ vipākamanodhātuyā…  sukhasahagatā vipākamanoviññāṇadhātu kiriyamanoviññāṇadhātuyā…  sukhasahagataṃ bhavaṅgaṃ nasukhasahagatassa bhavaṅgassa…  sukhasahagataṃ kusalākusalaṃ nasukhasahagatassa vuṭṭhānassa…  kiriyaṃ vuṭṭhānassa…  phalaṃ vuṭṭhānassa anantarapaccayena paccayo. (Mūlaṃ kātabbaṃ.) Purimā purimā sukhasahagatā khandhā pacchimānaṃ pacchimānaṃ sukhasahagatānaṃ khandhānaṃ sukhassa ca anantarapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_4450"&gt; &lt;div class="p"&gt;&lt;span class="pN"&gt;4450&lt;/span&gt;Nasukhasahagato dhammo nasukhasahagatassa dhammassa anantarapaccayena paccayo—  purimā purimā nasukhasahagatā…pe… . (Mūlaṃ. Tīṇipi sappītikadukasadisā.) &lt;/div&gt;&lt;/div&gt;&lt;div class="q" id="p_38P2_4451"&gt; &lt;div class="divNumber"&gt;172.&lt;/div&gt; &lt;div class="p"&gt;&lt;span class="pN"&gt;4451&lt;/span&gt;Sukhasahagato ca nasukhasahagato ca dhammā sukhasahagatassa dhammassa anantarapaccayena paccayo—  purimā purimā sukhasahagatā khandhā ca sukhañca pacchimānaṃ pacchimānaṃ sukhasahagatānaṃ khandhānaṃ anantarapaccayena paccayo. (Mūlaṃ kātabbaṃ.) Purimā purimā sukhasahagatā khandhā ca sukhañca pacchimassa pacchimassa sukhassa anantarapaccayena paccayo; sukhasahagataṃ cuticittañca sukhañca nasukhasahagatassa upapatticittassa…  sukhasahagataṃ bhavaṅgañca sukhañca āvajjanāya…  sukhasahagataṃ kāyaviññāṇañca sukhañca vipākamanodhātuyā…  sukhasahagatā vipākamanoviññāṇadhātu ca sukhañca kiriyamanoviññāṇadhātuyā…  sukhasahagataṃ bhavaṅgañca sukhañca nasukhasahagatassa bhavaṅgassa…  sukhasahagataṃ kusalākusalañca sukhañca nasukhasahagatassa vuṭṭhānassa…  kiriyaṃ vuṭṭhānassa…  phalaṃ vuṭṭhānassa anantarapaccayena paccayo. (Mūlaṃ kātabbaṃ.) Purimā purimā sukhasahagatā khandhā ca sukhañca pacchimānaṃ pacchimānaṃ sukhasahagatānaṃ khandhānaṃ sukhassa ca anantarapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_4452"&gt; &lt;div class="p"&gt;&lt;span class="pN"&gt;4452&lt;/span&gt;Samanantarapaccayena paccayo…  sahajātapaccayena paccayo…  aññamaññapaccayena paccayo…  nissayapaccayena paccayo. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265645" title="Go to previous page"&gt;&amp;lt;&amp;lt; Hetu&lt;/a&gt;&lt;a href="javascript:void(0)" onclick="upP()" id="upL" name="263907" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265647" title="Go to next page"&gt; Upanissaya &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
