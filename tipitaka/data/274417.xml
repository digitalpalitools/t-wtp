<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/4"&gt;4 Jambukhādakasaṃyutta&lt;/a&gt; » &lt;a href="/tipitaka/13S4/4/4.1"&gt;4.1 Jambukhādakavagga&lt;/a&gt;&lt;/div&gt;&lt;div class="i"&gt;4.1.9 Avijjāpañhāsutta&lt;/div&gt;&lt;div class=h&gt;Jambukhādakasaṃyutta&lt;/div&gt;&lt;div class=h&gt;Jambukhādakavagga&lt;/div&gt;&lt;div class=h&gt;Avijjāpañhāsutta&lt;/div&gt;&lt;div class="q" id="p_13S4_1344"&gt; &lt;div class="divNumber"&gt;322.&lt;/div&gt; &lt;div class="p"&gt;&lt;span class="pN"&gt;1344&lt;/span&gt;“‘Avijjā, avijjā’ti, āvuso sāriputta, vuccati. Katamā nu kho, āvuso, avijjā”ti? “Yaṃ kho, āvuso, dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ, dukkhanirodhagāminiyā paṭipadāya aññāṇaṃ—  ayaṃ vuccatāvuso, avijjā”ti. “Atthi panāvuso, maggo atthi paṭipadā, etissā avijjāya pahānāyā”ti? “Atthi kho, āvuso, maggo atthi paṭipadā, etissā avijjāya pahānāyā”ti. “Katamo panāvuso, maggo katamā paṭipadā, etissā avijjāya pahānāyā”ti? “Ayameva kho, āvuso, ariyo aṭṭhaṅgiko maggo, etissā avijjāya pahānāya, seyyathidaṃ—  sammādiṭṭhi…pe…  sammāsamādhi. Ayaṃ kho, āvuso, maggo ayaṃ paṭipadā, etissā avijjāya pahānāyā”ti. “Bhaddako, āvuso, maggo bhaddikā paṭipadā, etissā avijjāya pahānāya. Alañca panāvuso sāriputta, appamādāyā”ti. &lt;/div&gt;&lt;/div&gt;&lt;div class="CENTER" id="p_13S4_1345"&gt;&lt;span class="pN"&gt;1345&lt;/span&gt;Navamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274416" title="Go to previous page"&gt;&amp;lt;&amp;lt; 4.1.8 Āsavapañhāsutta&lt;/a&gt;&lt;a href="javascript:void(0)" onclick="upP()" id="upL" name="272773" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274418" title="Go to next page"&gt;4.1.10 Taṇhāpañhāsutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
