<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/16"&gt;16 Ñāṇavibhaṅga&lt;/a&gt; » &lt;a href="/tipitaka/30Vbh/16/16.2"&gt;16.2 Niddesa&lt;/a&gt;&lt;/div&gt;&lt;div class="i"&gt;16.2.3 Tikaniddesa&lt;/div&gt;&lt;div class=h&gt;Ñāṇavibhaṅga&lt;/div&gt;&lt;div class=h&gt;Niddesa&lt;/div&gt;&lt;div class=h&gt;Tikaniddesa&lt;/div&gt;&lt;div class="q" id="p_30Vbh_2452"&gt; &lt;div class="divNumber"&gt;768.&lt;/div&gt; &lt;div class="p"&gt;&lt;span class="pN"&gt;2452&lt;/span&gt;Tattha katamā cintāmayā paññā? Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā…pe…  saññā…  saṅkhārā…  viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato assutvā paṭilabhati—  ayaṃ vuccati “cintāmayā paññā”. &lt;/div&gt;&lt;/div&gt;&lt;div class="q" id="p_30Vbh_2453"&gt; &lt;div class="p"&gt;&lt;span class="pN"&gt;2453&lt;/span&gt;Tattha katamā sutamayā paññā? Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā…pe…  saññā…  saṅkhārā…  viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato sutvā paṭilabhati—  ayaṃ vuccati “sutamayā paññā”. &lt;/div&gt;&lt;/div&gt;&lt;div class="q" id="p_30Vbh_2454"&gt; &lt;div class="p"&gt;&lt;span class="pN"&gt;2454&lt;/span&gt;Sabbāpi samāpannassa paññā bhāvanāmayā paññā. (1) &lt;/div&gt;&lt;/div&gt;&lt;div class="q" id="p_30Vbh_2455"&gt; &lt;div class="divNumber"&gt;769.&lt;/div&gt; &lt;div class="p"&gt;&lt;span class="pN"&gt;2455&lt;/span&gt;Tattha katamā dānamayā paññā? Dānaṃ ārabbha dānādhigaccha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “dānamayā paññā”. &lt;/div&gt;&lt;/div&gt;&lt;div class="q" id="p_30Vbh_2456"&gt; &lt;div class="p"&gt;&lt;span class="pN"&gt;2456&lt;/span&gt;Tattha katamā sīlamayā paññā? Sīlaṃ ārabbha sīlādhigaccha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “sīlamayā paññā”. &lt;/div&gt;&lt;/div&gt;&lt;div class="q" id="p_30Vbh_2457"&gt; &lt;div class="p"&gt;&lt;span class="pN"&gt;2457&lt;/span&gt;Sabbāpi samāpannassa paññā bhāvanāmayā paññā. (2) &lt;/div&gt;&lt;/div&gt;&lt;div class="q" id="p_30Vbh_2458"&gt; &lt;div class="divNumber"&gt;770.&lt;/div&gt; &lt;div class="p"&gt;&lt;span class="pN"&gt;2458&lt;/span&gt;Tattha katamā adhisīle paññā? Pātimokkhasaṃvaraṃ saṃvarantassa yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “adhisīle paññā”. &lt;/div&gt;&lt;/div&gt;&lt;div class="q" id="p_30Vbh_2459"&gt; &lt;div class="p"&gt;&lt;span class="pN"&gt;2459&lt;/span&gt;Tattha katamā adhicitte paññā? Rūpāvacarārūpāvacarasamāpattiṃ samāpajjantassa yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “adhicitte paññā”. &lt;/div&gt;&lt;/div&gt;&lt;div class="q" id="p_30Vbh_2460"&gt; &lt;div class="p"&gt;&lt;span class="pN"&gt;2460&lt;/span&gt;Tattha katamā adhipaññāya paññā? Catūsu maggesu catūsu phalesu paññā—  ayaṃ vuccati “adhipaññāya paññā”. (3) &lt;/div&gt;&lt;/div&gt;&lt;div class="q" id="p_30Vbh_2461"&gt; &lt;div class="divNumber"&gt;771.&lt;/div&gt; &lt;div class="p"&gt;&lt;span class="pN"&gt;2461&lt;/span&gt;Tattha katamaṃ āyakosallaṃ? “Ime dhamme manasikaroto anuppannā ceva akusalā dhammā na uppajjanti, uppannā ca akusalā dhammā pahīyanti. Ime vā panime dhamme manasikaroto anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya bhāvanāya pāripūriyā saṃvattantī”ti—  yā tattha paññā pajānanā…pe…  amoho dhammavicayo sammādiṭṭhi—  idaṃ vuccati “āyakosallaṃ”. &lt;/div&gt;&lt;/div&gt;&lt;div class="q" id="p_30Vbh_2462"&gt; &lt;div class="p"&gt;&lt;span class="pN"&gt;2462&lt;/span&gt;Tattha katamaṃ apāyakosallaṃ? “Ime dhamme manasikaroto anuppannā ceva kusalā dhammā na uppajjanti, uppannā ca kusalā dhammā nirujjhanti. Ime vā panime dhamme manasikaroto anuppannā ceva akusalā dhammā uppajjanti, uppannā ca akusalā dhammā bhiyyobhāvāya vepullāya saṃvattantī”ti—  yā tattha paññā pajānanā…pe…  amoho dhammavicayo sammādiṭṭhi—  idaṃ vuccati “apāyakosallaṃ”. &lt;/div&gt;&lt;/div&gt;&lt;div class="q" id="p_30Vbh_2463"&gt; &lt;div class="p"&gt;&lt;span class="pN"&gt;2463&lt;/span&gt;Sabbāpi tatrupāyā paññā upāyakosallaṃ. (4) &lt;/div&gt;&lt;/div&gt;&lt;div class="q" id="p_30Vbh_2464"&gt; &lt;div class="divNumber"&gt;772.&lt;/div&gt; &lt;div class="p"&gt;&lt;span class="pN"&gt;2464&lt;/span&gt;Catūsu bhūmīsu vipāke paññā vipākā paññā. &lt;/div&gt;&lt;/div&gt;&lt;div class="q" id="p_30Vbh_2465"&gt; &lt;div class="p"&gt;&lt;span class="pN"&gt;2465&lt;/span&gt;Catūsu bhūmīsu kusale paññā vipākadhammadhammā paññā. &lt;/div&gt;&lt;/div&gt;&lt;div class="q" id="p_30Vbh_2466"&gt; &lt;div class="p"&gt;&lt;span class="pN"&gt;2466&lt;/span&gt;Tīsu bhūmīsu kiriyābyākate paññā nevavipākanavipākadhammadhammā paññā. (5) &lt;/div&gt;&lt;/div&gt;&lt;div class="q" id="p_30Vbh_2467"&gt; &lt;div class="divNumber"&gt;773.&lt;/div&gt; &lt;div class="p"&gt;&lt;span class="pN"&gt;2467&lt;/span&gt;Tīsu bhūmīsu vipāke paññā upādinnupādāniyā paññā. &lt;/div&gt;&lt;/div&gt;&lt;div class="q" id="p_30Vbh_2468"&gt; &lt;div class="p"&gt;&lt;span class="pN"&gt;2468&lt;/span&gt;Tīsu bhūmīsu kusale tīsu bhūmīsu kiriyābyākate paññā anupādinnupādāniyā paññā. &lt;/div&gt;&lt;/div&gt;&lt;div class="q" id="p_30Vbh_2469"&gt; &lt;div class="p"&gt;&lt;span class="pN"&gt;2469&lt;/span&gt;Catūsu maggesu catūsu phalesu paññā anupādinnaanupādāniyā paññā. (6) &lt;/div&gt;&lt;/div&gt;&lt;div class="q" id="p_30Vbh_2470"&gt; &lt;div class="divNumber"&gt;774.&lt;/div&gt; &lt;div class="p"&gt;&lt;span class="pN"&gt;2470&lt;/span&gt;Vitakkavicārasampayuttā paññā savitakkasavicārā paññā. &lt;/div&gt;&lt;/div&gt;&lt;div class="q" id="p_30Vbh_2471"&gt; &lt;div class="p"&gt;&lt;span class="pN"&gt;2471&lt;/span&gt;Vitakkavippayuttā vicārasampayuttā paññā avitakkavicāramattā paññā. &lt;/div&gt;&lt;/div&gt;&lt;div class="q" id="p_30Vbh_2472"&gt; &lt;div class="p"&gt;&lt;span class="pN"&gt;2472&lt;/span&gt;Vitakkavicāravippayuttā paññā avitakkaavicārā paññā. (7) &lt;/div&gt;&lt;/div&gt;&lt;div class="q" id="p_30Vbh_2473"&gt; &lt;div class="divNumber"&gt;775.&lt;/div&gt; &lt;div class="p"&gt;&lt;span class="pN"&gt;2473&lt;/span&gt;Pītisampayuttā paññā pītisahagatā paññā. &lt;/div&gt;&lt;/div&gt;&lt;div class="q" id="p_30Vbh_2474"&gt; &lt;div class="p"&gt;&lt;span class="pN"&gt;2474&lt;/span&gt;Sukhasampayuttā paññā sukhasahagatā paññā. &lt;/div&gt;&lt;/div&gt;&lt;div class="q" id="p_30Vbh_2475"&gt; &lt;div class="p"&gt;&lt;span class="pN"&gt;2475&lt;/span&gt;Upekkhāsampayuttā paññā upekkhāsahagatā paññā. (8) &lt;/div&gt;&lt;/div&gt;&lt;div class="q" id="p_30Vbh_2476"&gt; &lt;div class="divNumber"&gt;776.&lt;/div&gt; &lt;div class="p"&gt;&lt;span class="pN"&gt;2476&lt;/span&gt;Tīsu bhūmīsu kusale paññā ācayagāminī paññā. &lt;/div&gt;&lt;/div&gt;&lt;div class="q" id="p_30Vbh_2477"&gt; &lt;div class="p"&gt;&lt;span class="pN"&gt;2477&lt;/span&gt;Catūsu maggesu paññā apacayagāminī paññā. &lt;/div&gt;&lt;/div&gt;&lt;div class="q" id="p_30Vbh_2478"&gt; &lt;div class="p"&gt;&lt;span class="pN"&gt;2478&lt;/span&gt;Catūsu bhūmīsu vipāke tīsu bhūmīsu kiriyābyākate paññā nevācayagāmināpacayagāminī paññā. (9) &lt;/div&gt;&lt;/div&gt;&lt;div class="q" id="p_30Vbh_2479"&gt; &lt;div class="divNumber"&gt;777.&lt;/div&gt; &lt;div class="p"&gt;&lt;span class="pN"&gt;2479&lt;/span&gt;Catūsu maggesu tīsu phalesu paññā sekkhā paññā. &lt;/div&gt;&lt;/div&gt;&lt;div class="q" id="p_30Vbh_2480"&gt; &lt;div class="p"&gt;&lt;span class="pN"&gt;2480&lt;/span&gt;Upariṭṭhimā arahattaphale paññā asekkhā paññā. &lt;/div&gt;&lt;/div&gt;&lt;div class="q" id="p_30Vbh_2481"&gt; &lt;div class="p"&gt;&lt;span class="pN"&gt;2481&lt;/span&gt;Tīsu bhūmīsu kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā paññā. (10) &lt;/div&gt;&lt;/div&gt;&lt;div class="q" id="p_30Vbh_2482"&gt; &lt;div class="divNumber"&gt;778.&lt;/div&gt; &lt;div class="p"&gt;&lt;span class="pN"&gt;2482&lt;/span&gt;Kāmāvacarakusalābyākate paññā parittā paññā. &lt;/div&gt;&lt;/div&gt;&lt;div class="q" id="p_30Vbh_2483"&gt; &lt;div class="p"&gt;&lt;span class="pN"&gt;2483&lt;/span&gt;Rūpāvacarārūpāvacarakusalābyākate paññā mahaggatā paññā. &lt;/div&gt;&lt;/div&gt;&lt;div class="q" id="p_30Vbh_2484"&gt; &lt;div class="p"&gt;&lt;span class="pN"&gt;2484&lt;/span&gt;Catūsu maggesu catūsu phalesu paññā appamāṇā paññā. (11) &lt;/div&gt;&lt;/div&gt;&lt;div class="q" id="p_30Vbh_2485"&gt; &lt;div class="divNumber"&gt;779.&lt;/div&gt; &lt;div class="p"&gt;&lt;span class="pN"&gt;2485&lt;/span&gt;Tattha katamā parittārammaṇā paññā? Paritte dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “parittārammaṇā paññā”. (12:&lt;span class="italic"&gt;1&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2486"&gt; &lt;div class="divNumber"&gt;780.&lt;/div&gt; &lt;div class="p"&gt;&lt;span class="pN"&gt;2486&lt;/span&gt;Tattha katamā mahaggatārammaṇā paññā? Mahaggate dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “mahaggatārammaṇā paññā”. (12:&lt;span class="italic"&gt;2&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2487"&gt; &lt;div class="divNumber"&gt;781.&lt;/div&gt; &lt;div class="p"&gt;&lt;span class="pN"&gt;2487&lt;/span&gt;Tattha katamā appamāṇārammaṇā paññā? Appamāṇe dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “appamāṇārammaṇā paññā”. (12:&lt;span class="italic"&gt;3&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2488"&gt; &lt;div class="divNumber"&gt;782.&lt;/div&gt; &lt;div class="p"&gt;&lt;span class="pN"&gt;2488&lt;/span&gt;Tattha katamā maggārammaṇā paññā? Ariyamaggaṃ ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “maggārammaṇā paññā”. (13:&lt;span class="italic"&gt;1&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2489"&gt; &lt;div class="p"&gt;&lt;span class="pN"&gt;2489&lt;/span&gt;Catūsu maggesu paññā maggahetukā paññā. (13:&lt;span class="italic"&gt;2&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2490"&gt; &lt;div class="divNumber"&gt;783.&lt;/div&gt; &lt;div class="p"&gt;&lt;span class="pN"&gt;2490&lt;/span&gt;Tattha katamā maggādhipatinī paññā? Ariyamaggaṃ adhipatiṃ karitvā yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “maggādhipatinī paññā”. (13:&lt;span class="italic"&gt;3&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2491"&gt; &lt;div class="divNumber"&gt;784.&lt;/div&gt; &lt;div class="p"&gt;&lt;span class="pN"&gt;2491&lt;/span&gt;Catūsu bhūmīsu vipāke paññā siyā uppannā, siyā uppādinī, na vattabbā anuppannāti. Catūsu bhūmīsu kusale tīsu bhūmīsu kiriyābyākate paññā siyā uppannā, siyā anuppannā, na vattabbā uppādinīti. (14) &lt;/div&gt;&lt;/div&gt;&lt;div class="q" id="p_30Vbh_2492"&gt; &lt;div class="divNumber"&gt;785.&lt;/div&gt; &lt;div class="p"&gt;&lt;span class="pN"&gt;2492&lt;/span&gt;Sabbāva paññā siyā atītā, siyā anāgatā, siyā paccuppannā. (15) &lt;/div&gt;&lt;/div&gt;&lt;div class="q" id="p_30Vbh_2493"&gt; &lt;div class="divNumber"&gt;786.&lt;/div&gt; &lt;div class="p"&gt;&lt;span class="pN"&gt;2493&lt;/span&gt;Tattha katamā atītārammaṇā paññā? Atīte dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “atītārammaṇā paññā”. (16:&lt;span class="italic"&gt;1&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2494"&gt; &lt;div class="divNumber"&gt;787.&lt;/div&gt; &lt;div class="p"&gt;&lt;span class="pN"&gt;2494&lt;/span&gt;Tattha katamā anāgatārammaṇā paññā? Anāgate dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “anāgatārammaṇā paññā”. (16:&lt;span class="italic"&gt;2&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2495"&gt; &lt;div class="divNumber"&gt;788.&lt;/div&gt; &lt;div class="p"&gt;&lt;span class="pN"&gt;2495&lt;/span&gt;Tattha katamā paccuppannārammaṇā paññā? Paccuppanne dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “paccuppannārammaṇā paññā”. (16:&lt;span class="italic"&gt;3&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2496"&gt; &lt;div class="divNumber"&gt;789.&lt;/div&gt; &lt;div class="p"&gt;&lt;span class="pN"&gt;2496&lt;/span&gt;Sabbāva paññā siyā ajjhattā, siyā bahiddhā, siyā ajjhattabahiddhā. (17) &lt;/div&gt;&lt;/div&gt;&lt;div class="q" id="p_30Vbh_2497"&gt; &lt;div class="divNumber"&gt;790.&lt;/div&gt; &lt;div class="p"&gt;&lt;span class="pN"&gt;2497&lt;/span&gt;Tattha katamā ajjhattārammaṇā paññā? Ajjhatte dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “ajjhattārammaṇā paññā”. (18:&lt;span class="italic"&gt;1&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2498"&gt; &lt;div class="divNumber"&gt;791.&lt;/div&gt; &lt;div class="p"&gt;&lt;span class="pN"&gt;2498&lt;/span&gt;Tattha katamā bahiddhārammaṇā paññā? Bahiddhādhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “bahiddhārammaṇā paññā”. (18:&lt;span class="italic"&gt;2&lt;/span&gt;) &lt;/div&gt;&lt;/div&gt;&lt;div class="q" id="p_30Vbh_2499"&gt; &lt;div class="divNumber"&gt;792.&lt;/div&gt; &lt;div class="p"&gt;&lt;span class="pN"&gt;2499&lt;/span&gt;Tattha katamā ajjhattabahiddhārammaṇā paññā? Ajjhattabahiddhā dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ vuccati “ajjhattabahiddhārammaṇā paññā”. (18:&lt;span class="italic"&gt;3&lt;/span&gt;) &lt;/div&gt;&lt;/div&gt;&lt;div class="CENTER" id="p_30Vbh_2500"&gt;&lt;span class="pN"&gt;2500&lt;/span&gt;Evaṃ tividhena ñāṇavatthu.&lt;br /&gt; Tikaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270052" title="Go to previous page"&gt;&amp;lt;&amp;lt; 16.2.2 Dukaniddesa&lt;/a&gt;&lt;a href="javascript:void(0)" onclick="upP()" id="upL" name="267941" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270054" title="Go to next page"&gt;16.2.4 Catukkaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
