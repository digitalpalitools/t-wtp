<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/4"&gt;4 Meṇḍakapañhārambhakathā&lt;/a&gt; » &lt;a href="/tipitaka/28Mi/4/4.1"&gt;4.1 Upāsakaguṇavagga&lt;/a&gt;&lt;/div&gt;&lt;div class="i"&gt;4.1.6 Upāsakaguṇa&lt;/div&gt;&lt;div class=h&gt;Meṇḍakapañhārambhakathā&lt;/div&gt;&lt;div class=h&gt;Upāsakaguṇavagga&lt;/div&gt;&lt;div class=h&gt;Upāsakaguṇa&lt;/div&gt;&lt;div class="q" id="p_28Mi_546"&gt; &lt;div class="divNumber"&gt;119.&lt;/div&gt; &lt;div class="p"&gt;&lt;span class="pN"&gt;546&lt;/span&gt;Thero “sādhū”ti sampaṭicchitvā dasa upāsakassa upāsakaguṇe paridīpesi. “Dasa ime, mahārāja, upāsakassa upāsakaguṇā. Katame dasa, idha, mahārāja, upāsako saṃghena samānasukhadukkho hoti, dhammādhipateyyo hoti, yathābalaṃ saṃvibhāgarato hoti, jinasāsanaparihāniṃ disvā abhivaḍḍhiyā vāyamati. Sammādiṭṭhiko hoti, apagatakotūhalamaṅgaliko jīvitahetupi na aññaṃ satthāraṃ uddisati, kāyikavācasikañcassa rakkhitaṃ hoti, samaggārāmo hoti samaggarato, anusūyako hoti, na ca kuhanavasena sāsane carati, buddhaṃ saraṇaṃ gato hoti, dhammaṃ saraṇaṃ gato hoti, saṃghaṃ saraṇaṃ gato hoti. Ime kho, mahārāja, dasa upāsakassa upāsakaguṇā, te sabbe guṇā tayi saṃvijjanti, taṃ te yuttaṃ pattaṃ anucchavikaṃ patirūpaṃ yaṃ tvaṃ jinasāsanaparihāniṃ disvā abhivaḍḍhiṃ icchasi, karomi te okāsaṃ, puccha maṃ tvaṃ yathāsukhan”ti. &lt;/div&gt;&lt;/div&gt;&lt;div class="ENDH3" id="p_28Mi_547"&gt;&lt;span class="pN"&gt;547&lt;/span&gt;Meṇḍakapañhārambhakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269701" title="Go to previous page"&gt;&amp;lt;&amp;lt; 4.1.5 Ācariyaguṇa&lt;/a&gt;&lt;a href="javascript:void(0)" onclick="upP()" id="upL" name="267873" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="266416" title="Go to next page"&gt;5 Meṇḍakapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
