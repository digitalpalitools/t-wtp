<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/2"&gt;2 Bhikkhunivibhaṅga&lt;/a&gt; » &lt;a href="/tipitaka/5V/2/2.1"&gt;2.1 Paṭhamabhāga&lt;/a&gt; » &lt;a href="/tipitaka/5V/2/2.1/2.1.1"&gt;2.1.1 Katthapaññattivāra&lt;/a&gt; » &lt;a href="/tipitaka/5V/2/2.1/2.1.1/2.1.1.4"&gt;2.1.1.4 Pācittiyakaṇḍa&lt;/a&gt;&lt;/div&gt;&lt;div class="i"&gt;2.1.1.4.8 Kumāribhūtavagga&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Paṭhamabhāga&lt;/div&gt;&lt;div class=h&gt;Katthapaññattivāra&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Kumāribhūtavagga&lt;/div&gt;&lt;div class="q" id="p_5V_795"&gt; &lt;div class="divNumber"&gt;225.&lt;/div&gt; &lt;div class="p"&gt;&lt;span class="pN"&gt;795&lt;/span&gt;Ūnavīsativassaṃ kumāribhūtaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo ūnavīsativassaṃ kumāribhūtaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (1) &lt;/div&gt;&lt;/div&gt;&lt;div class="q" id="p_5V_796"&gt; &lt;div class="p"&gt;&lt;span class="pN"&gt;796&lt;/span&gt;Paripuṇṇavīsativassaṃ kumāribhūtaṃ dve vassāni chasu dhammesu asikkhitasikkhaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo paripuṇṇavīsativassaṃ kumāribhūtaṃ dve vassāni chasu dhammesu asikkhitasikkhaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (2) &lt;/div&gt;&lt;/div&gt;&lt;div class="q" id="p_5V_797"&gt; &lt;div class="p"&gt;&lt;span class="pN"&gt;797&lt;/span&gt;Paripuṇṇavīsativassaṃ kumāribhūtaṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo paripuṇṇavīsativassaṃ kumāribhūtaṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (3) &lt;/div&gt;&lt;/div&gt;&lt;div class="q" id="p_5V_798"&gt; &lt;div class="p"&gt;&lt;span class="pN"&gt;798&lt;/span&gt;Ūnadvādasavassāya vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo ūnadvādasavassā vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (4) &lt;/div&gt;&lt;/div&gt;&lt;div class="q" id="p_5V_799"&gt; &lt;div class="p"&gt;&lt;span class="pN"&gt;799&lt;/span&gt;Paripuṇṇadvādasavassāya saṃghena asammatāya vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo paripuṇṇadvādasavassā saṃghena asammatā vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti—  dutiyapārājike…pe… . (5) &lt;/div&gt;&lt;/div&gt;&lt;div class="q" id="p_5V_800"&gt; &lt;div class="p"&gt;&lt;span class="pN"&gt;800&lt;/span&gt;“Alaṃ tāva te, ayye, vuṭṭhāpitenā”ti vuccamānāya “sādhū”ti paṭissuṇitvā pacchā khīyanadhammaṃ āpajjantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Caṇḍakāḷiṃ bhikkhuniṃ ārabbha. Kismiṃ vatthusminti? Caṇḍakāḷī bhikkhunī “alaṃ tāva te, ayye, vuṭṭhāpitenā”ti vuccamānā “sādhū”ti paṭissuṇitvā pacchā khīyanadhammaṃ āpajji, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (6) &lt;/div&gt;&lt;/div&gt;&lt;div class="q" id="p_5V_801"&gt; &lt;div class="p"&gt;&lt;span class="pN"&gt;801&lt;/span&gt;Sikkhamānaṃ—  “sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti vatvā neva vuṭṭhāpentiyā na vuṭṭhāpanāya ussukkaṃ karontiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī sikkhamānaṃ—  “sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti vatvā neva vuṭṭhāpesi na vuṭṭhāpanāya ussukkaṃ akāsi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (7) &lt;/div&gt;&lt;/div&gt;&lt;div class="q" id="p_5V_802"&gt; &lt;div class="p"&gt;&lt;span class="pN"&gt;802&lt;/span&gt;Sikkhamānaṃ—  “sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī”ti vatvā neva vuṭṭhāpentiyā na vuṭṭhāpanāya ussukkaṃ karontiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī sikkhamānaṃ—  “sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī”ti vatvā neva vuṭṭhāpesi na vuṭṭhāpanāya ussukkaṃ akāsi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (8) &lt;/div&gt;&lt;/div&gt;&lt;div class="q" id="p_5V_803"&gt; &lt;div class="p"&gt;&lt;span class="pN"&gt;803&lt;/span&gt;Purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (9) &lt;/div&gt;&lt;/div&gt;&lt;div class="q" id="p_5V_804"&gt; &lt;div class="p"&gt;&lt;span class="pN"&gt;804&lt;/span&gt;Mātāpitūhi vā sāmikena vā ananuññātaṃ sikkhamānaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī mātāpitūhipi sāmikenāpi ananuññātaṃ sikkhamānaṃ vuṭṭhāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti—  siyā vācato samuṭṭhāti, na kāyato na cittato; siyā kāyato ca vācato ca samuṭṭhāti, na cittato; siyā vācato ca cittato ca samuṭṭhāti, na kāyato; siyā kāyato ca vācato ca cittato ca samuṭṭhāti…pe… . (10) &lt;/div&gt;&lt;/div&gt;&lt;div class="q" id="p_5V_805"&gt; &lt;div class="p"&gt;&lt;span class="pN"&gt;805&lt;/span&gt;Pārivāsikachandadānena sikkhamānaṃ vuṭṭhāpentiyā pācittiyaṃ kattha paññattanti? Rājagahe paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī pārivāsikachandadānena sikkhamānaṃ vuṭṭhāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (11) &lt;/div&gt;&lt;/div&gt;&lt;div class="q" id="p_5V_806"&gt; &lt;div class="p"&gt;&lt;span class="pN"&gt;806&lt;/span&gt;Anuvassaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo anuvassaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (12) &lt;/div&gt;&lt;/div&gt;&lt;div class="q" id="p_5V_807"&gt; &lt;div class="p"&gt;&lt;span class="pN"&gt;807&lt;/span&gt;Ekaṃ vassaṃ dve vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo ekaṃ vassaṃ dve vuṭṭhāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (13) &lt;/div&gt;&lt;/div&gt;&lt;div class="CENTER" id="p_5V_808"&gt;&lt;span class="pN"&gt;808&lt;/span&gt;Kumāribhūtavaggo aṭṭhamo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277358" title="Go to previous page"&gt;&amp;lt;&amp;lt; 2.1.1.4.7 Gabbhinivagga&lt;/a&gt;&lt;a href="javascript:void(0)" onclick="upP()" id="upL" name="276897" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277360" title="Go to next page"&gt;2.1.1.4.9 Chattupāhanavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
