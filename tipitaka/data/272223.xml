<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/16"&gt;16 Kathinabheda&lt;/a&gt;&lt;/div&gt;&lt;div class="i"&gt;16.3 Pubbakaraṇanidānādivibhāga&lt;/div&gt;&lt;div class=h&gt;Kathinabheda&lt;/div&gt;&lt;div class=h&gt;Pubbakaraṇanidānādivibhāga&lt;/div&gt;&lt;div class="q" id="p_5V_1889"&gt; &lt;div class="divNumber"&gt;405.&lt;/div&gt; &lt;div class="p"&gt;&lt;span class="pN"&gt;1889&lt;/span&gt;Pubbakaraṇaṃ kiṃnidānaṃ, kiṃsamudayaṃ, kiṃjātikaṃ, kiṃpabhavaṃ, kiṃsambhāraṃ, kiṃsamuṭṭhānaṃ? Paccuddhāro kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Adhiṭṭhānaṃ kiṃnidānaṃ, kiṃsamudayaṃ, kiṃjātikaṃ, kiṃpabhavaṃ, kiṃsambhāraṃ, kiṃsamuṭṭhānaṃ? Atthāro kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Mātikā ca palibodhā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā kiṃsamuṭṭhānā? Āsā ca anāsā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā? &lt;/div&gt;&lt;/div&gt;&lt;div class="q" id="p_5V_1890"&gt; &lt;div class="p"&gt;&lt;span class="pN"&gt;1890&lt;/span&gt;Pubbakaraṇaṃ payoganidānaṃ, payogasamudayaṃ, payogajātikaṃ, payogapabhavaṃ, payogasambhāraṃ, payogasamuṭṭhānaṃ. Paccuddhāro pubbakaraṇanidāno, pubbakaraṇasamudayo, pubbakaraṇajātiko, pubbakaraṇapabhavo, pubbakaraṇasambhāro, pubbakaraṇasamuṭṭhāno. Adhiṭṭhānaṃ paccuddhāranidānaṃ, paccuddhārasamudayaṃ, paccuddhārajātikaṃ, paccuddhārapabhavaṃ, paccuddhārasambhāraṃ, paccuddhārasamuṭṭhānaṃ. Atthāro adhiṭṭhānanidāno, adhiṭṭhānasamudayo, adhiṭṭhānajātiko, adhiṭṭhānapabhavo, adhiṭṭhānasambhāro, adhiṭṭhānasamuṭṭhāno. Mātikā ca palibodhā ca atthāranidānā, atthārasamudayā, atthārajātikā, atthārapabhavā, atthārasambhārā, atthārasamuṭṭhānā. Āsā ca anāsā ca vatthunidānā, vatthusamudayā, vatthujātikā, vatthupabhavā, vatthusambhārā, vatthusamuṭṭhānā. &lt;/div&gt;&lt;/div&gt;&lt;div class="q" id="p_5V_1891"&gt; &lt;div class="divNumber"&gt;406.&lt;/div&gt; &lt;div class="p"&gt;&lt;span class="pN"&gt;1891&lt;/span&gt;Payogo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno, pubbakaraṇaṃ…pe…  paccuddhāro…  adhiṭṭhānaṃ…  atthāro…  mātikā ca palibodhā ca…  vatthu…  āsā ca anāsā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā? &lt;/div&gt;&lt;/div&gt;&lt;div class="q" id="p_5V_1892"&gt; &lt;div class="p"&gt;&lt;span class="pN"&gt;1892&lt;/span&gt;Payogo hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno. Pubbakaraṇaṃ…pe…  paccuddhāro…  adhiṭṭhānaṃ…  atthāro…  mātikā ca palibodhā ca…  vatthu…  āsā ca anāsā ca hetunidānā, hetusamudayā, hetujātikā, hetupabhavā, hetusambhārā, hetusamuṭṭhānā. &lt;/div&gt;&lt;/div&gt;&lt;div class="q" id="p_5V_1893"&gt; &lt;div class="divNumber"&gt;407.&lt;/div&gt; &lt;div class="p"&gt;&lt;span class="pN"&gt;1893&lt;/span&gt;Payogo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Pubbakaraṇaṃ…pe…  paccuddhāro…  adhiṭṭhānaṃ…  atthāro…  mātikā ca palibodhā ca…  vatthu…  āsā ca anāsā ca kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā? &lt;/div&gt;&lt;/div&gt;&lt;div class="q" id="p_5V_1894"&gt; &lt;div class="p"&gt;&lt;span class="pN"&gt;1894&lt;/span&gt;Payogo paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno. Pubbakaraṇaṃ…pe…  paccuddhāro…  adhiṭṭhānaṃ…  atthāro…  mātikā ca palibodhā ca…  vatthu…  āsā ca anāsā ca paccayanidānā, paccayasamudayā, paccayajātikā, paccayapabhavā, paccayasambhārā, paccayasamuṭṭhānā. &lt;/div&gt;&lt;/div&gt;&lt;div class="q" id="p_5V_1895"&gt; &lt;div class="divNumber"&gt;408.&lt;/div&gt; &lt;div class="p"&gt;&lt;span class="pN"&gt;1895&lt;/span&gt;Pubbakaraṇaṃ katihi dhammehi saṅgahitaṃ? Pubbakaraṇaṃ sattahi dhammehi saṅgahitaṃ. Dhovanena, vicāraṇena, chedanena, bandhanena, sibbanena, rajanena, kappakaraṇena—  pubbakaraṇaṃ imehi sattahi dhammehi saṅgahitaṃ. &lt;/div&gt;&lt;/div&gt;&lt;div class="q" id="p_5V_1896"&gt; &lt;div class="p"&gt;&lt;span class="pN"&gt;1896&lt;/span&gt;Paccuddhāro katihi dhammehi saṅgahito? Paccuddhāro tīhi dhammehi saṅgahito—  saṅghāṭiyā, uttarāsaṅgena, antaravāsakena. &lt;/div&gt;&lt;/div&gt;&lt;div class="q" id="p_5V_1897"&gt; &lt;div class="p"&gt;&lt;span class="pN"&gt;1897&lt;/span&gt;Adhiṭṭhānaṃ katihi dhammehi saṅgahitaṃ? Adhiṭṭhānaṃ tīhi dhammehi saṅgahitaṃ—  saṅghāṭiyā, uttarāsaṅgena, antaravāsakena. &lt;/div&gt;&lt;/div&gt;&lt;div class="q" id="p_5V_1898"&gt; &lt;div class="p"&gt;&lt;span class="pN"&gt;1898&lt;/span&gt;Atthāro katihi dhammehi saṅgahito? Atthāro ekena dhammena saṅgahito—  vacībhedena. &lt;/div&gt;&lt;/div&gt;&lt;div class="q" id="p_5V_1899"&gt; &lt;div class="p"&gt;&lt;span class="pN"&gt;1899&lt;/span&gt;Kathinassa kati mūlāni, kati vatthūni, kati bhūmiyo? Kathinassa ekaṃ mūlaṃ—  saṃgho; tīṇi vatthūni—  saṅghāṭi, uttarāsaṅgo, antaravāsako, cha bhūmiyo—  khomaṃ, kappāsikaṃ, koseyyaṃ, kambalaṃ, sāṇaṃ, bhaṅgaṃ. &lt;/div&gt;&lt;/div&gt;&lt;div class="q" id="p_5V_1900"&gt; &lt;div class="p"&gt;&lt;span class="pN"&gt;1900&lt;/span&gt;Kathinassa ko ādi, kiṃ majjhe, kiṃ pariyosānaṃ? Kathinassa pubbakaraṇaṃ ādi, kriyā majjhe, atthāro pariyosānaṃ. &lt;/div&gt;&lt;/div&gt;&lt;div class="q" id="p_5V_1901"&gt; &lt;div class="divNumber"&gt;409.&lt;/div&gt; &lt;div class="p"&gt;&lt;span class="pN"&gt;1901&lt;/span&gt;Katihaṅgehi samannāgato puggalo abhabbo kathinaṃ attharituṃ? Katihaṅgehi samannāgato puggalo bhabbo kathinaṃ attharituṃ? Aṭṭhahaṅgehi samannāgato puggalo abhabbo kathinaṃ attharituṃ. Aṭṭhahaṅgehi samannāgato puggalo bhabbo kathinaṃ attharituṃ. Katamehi aṭṭhahaṅgehi samannāgato puggalo abhabbo kathinaṃ attharituṃ? Pubbakaraṇaṃ na jānāti, paccuddhāraṃ na jānāti, adhiṭṭhānaṃ na jānāti, atthāraṃ na jānāti, mātikaṃ na jānāti, palibodhaṃ na jānāti, uddhāraṃ na jānāti, ānisaṃsaṃ na jānāti—  imehi aṭṭhahaṅgehi samannāgato puggalo abhabbo kathinaṃ attharituṃ. Katamehi aṭṭhahaṅgehi samannāgato puggalo bhabbo kathinaṃ attharituṃ? Pubbakaraṇaṃ jānāti, paccuddhāraṃ jānāti, adhiṭṭhānaṃ jānāti, atthāraṃ jānāti, mātikaṃ jānāti, palibodhaṃ jānāti, uddhāraṃ jānāti, ānisaṃsaṃ jānāti—  imehi aṭṭhahaṅgehi samannāgato puggalo bhabbo kathinaṃ attharituṃ. &lt;/div&gt;&lt;/div&gt;&lt;div class="q" id="p_5V_1902"&gt; &lt;div class="divNumber"&gt;410.&lt;/div&gt; &lt;div class="p"&gt;&lt;span class="pN"&gt;1902&lt;/span&gt;Katinaṃ puggalānaṃ kathinatthārā na ruhanti? Katinaṃ puggalānaṃ kathinatthārā ruhanti? Tiṇṇaṃ puggalānaṃ kathinatthārā na ruhanti. Tiṇṇaṃ puggalānaṃ kathinatthārā ruhanti. Katamesaṃ tiṇṇaṃ puggalānaṃ kathinatthārā na ruhanti? Nissīmaṭṭho anumodati, anumodento na vācaṃ bhindati, vācaṃ bhindanto na paraṃ viññāpeti—  imesaṃ tiṇṇaṃ puggalānaṃ kathinatthārā na ruhanti. Katamesaṃ tiṇṇaṃ puggalānaṃ kathinatthārā ruhanti? Sīmaṭṭho anumodati, anumodento vācaṃ bhindati, vācaṃ bhindanto paraṃ viññāpeti—  imesaṃ tiṇṇaṃ puggalānaṃ kathinatthārā ruhanti. &lt;/div&gt;&lt;/div&gt;&lt;div class="q" id="p_5V_1903"&gt; &lt;div class="divNumber"&gt;411.&lt;/div&gt; &lt;div class="p"&gt;&lt;span class="pN"&gt;1903&lt;/span&gt;Kati kathinatthārā na ruhanti? Kati kathinatthārā ruhanti? Tayo kathinatthārā na ruhanti. Tayo kathinatthārā ruhanti. Katame tayo kathinatthārā na ruhanti? Vatthuvipannañceva hoti, kālavipannañca, karaṇavipannañca—  ime tayo kathinatthārā na ruhanti. Katame tayo kathinatthārā ruhanti? Vatthusampannañceva hoti, kālasampannañca, karaṇasampannañca—  ime tayo kathinatthārā ruhanti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272222" title="Go to previous page"&gt;&amp;lt;&amp;lt; 16.2 Kathinaanantarapaccayādi&lt;/a&gt;&lt;a href="javascript:void(0)" onclick="upP()" id="upL" name="271640" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272224" title="Go to next page"&gt;16.4 Kathinādijānitabbavibhāga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
