<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.2"&gt;18.2 Uppattānuppattivāra&lt;/a&gt;&lt;/div&gt;&lt;div class="i"&gt;18.2.3 Arūpadhātu&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Uppattānuppattivāra&lt;/div&gt;&lt;div class=h&gt;Arūpadhātu&lt;/div&gt;&lt;div class="q" id="p_30Vbh_3018"&gt; &lt;div class="divNumber"&gt;995.&lt;/div&gt; &lt;div class="p"&gt;&lt;span class="pN"&gt;3018&lt;/span&gt;Arūpadhātuyā kati khandhā…pe…  kati cittāni? &lt;/div&gt;&lt;/div&gt;&lt;div class="q" id="p_30Vbh_3019"&gt; &lt;div class="p"&gt;&lt;span class="pN"&gt;3019&lt;/span&gt;Arūpadhātuyā cattāro khandhā, dve āyatanāni, dve dhātuyo, tīṇi saccāni, ekādasindriyāni, aṭṭha hetū, tayo āhārā, eko phasso, ekā vedanā, ekā saññā, ekā cetanā, ekaṃ cittaṃ. &lt;/div&gt;&lt;/div&gt;&lt;div class="q" id="p_30Vbh_3020"&gt; &lt;div class="divNumber"&gt;996.&lt;/div&gt; &lt;div class="p"&gt;&lt;span class="pN"&gt;3020&lt;/span&gt;Tattha katame arūpadhātuyā cattāro khandhā? Vedanākkhandho, saññākkhandho, saṅkhārakkhandho, viññāṇakkhandho—  ime vuccanti “arūpadhātuyā cattāro khandhā”. (1) &lt;/div&gt;&lt;/div&gt;&lt;div class="q" id="p_30Vbh_3021"&gt; &lt;div class="p"&gt;&lt;span class="pN"&gt;3021&lt;/span&gt;Tattha katamāni arūpadhātuyā dve āyatanāni? Manāyatanaṃ, dhammāyatanaṃ—  imāni vuccanti “arūpadhātuyā dve āyatanāni”. (2) &lt;/div&gt;&lt;/div&gt;&lt;div class="q" id="p_30Vbh_3022"&gt; &lt;div class="p"&gt;&lt;span class="pN"&gt;3022&lt;/span&gt;Tattha katamā arūpadhātuyā dve dhātuyo? Manoviññāṇadhātu, dhammadhātu—  imā vuccanti “arūpadhātuyā dve dhātuyo”. (3) &lt;/div&gt;&lt;/div&gt;&lt;div class="q" id="p_30Vbh_3023"&gt; &lt;div class="p"&gt;&lt;span class="pN"&gt;3023&lt;/span&gt;Tattha katamāni arūpadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “arūpadhātuyā tīṇi saccāni”. (4) &lt;/div&gt;&lt;/div&gt;&lt;div class="q" id="p_30Vbh_3024"&gt; &lt;div class="p"&gt;&lt;span class="pN"&gt;3024&lt;/span&gt;Tattha katamāni arūpadhātuyā ekādasindriyāni? Manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, aññindriyaṃ, aññātāvindriyaṃ—  imāni vuccanti “arūpadhātuyā ekādasindriyāni”. (5) &lt;/div&gt;&lt;/div&gt;&lt;div class="q" id="p_30Vbh_3025"&gt; &lt;div class="p"&gt;&lt;span class="pN"&gt;3025&lt;/span&gt;Tattha katame arūpadhātuyā aṭṭha hetū? Tayo kusalahetū, dve akusalahetū, tayo abyākatahetū…pe…  ime vuccanti “arūpadhātuyā aṭṭha hetū”. (6) &lt;/div&gt;&lt;/div&gt;&lt;div class="q" id="p_30Vbh_3026"&gt; &lt;div class="p"&gt;&lt;span class="pN"&gt;3026&lt;/span&gt;Tattha katame arūpadhātuyā tayo āhārā? Phassāhāro, manosañcetanāhāro, viññāṇāhāro—  ime vuccanti “arūpadhātuyā tayo āhārā”. (7) &lt;/div&gt;&lt;/div&gt;&lt;div class="q" id="p_30Vbh_3027"&gt; &lt;div class="p"&gt;&lt;span class="pN"&gt;3027&lt;/span&gt;Tattha katamo arūpadhātuyā eko phasso? Manoviññāṇadhātusamphasso—  ayaṃ vuccati “arūpadhātuyā eko phasso”. (8) &lt;/div&gt;&lt;/div&gt;&lt;div class="q" id="p_30Vbh_3028"&gt; &lt;div class="p"&gt;&lt;span class="pN"&gt;3028&lt;/span&gt;Tattha katamā arūpadhātuyā ekā vedanā…pe…  ekā saññā…pe…  ekā cetanā…pe…  ekaṃ cittaṃ? Manoviññāṇadhātu—  idaṃ vuccati “arūpadhātuyā ekaṃ cittaṃ”. (9--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270083" title="Go to previous page"&gt;&amp;lt;&amp;lt; 18.2.2 Rūpadhātu&lt;/a&gt;&lt;a href="javascript:void(0)" onclick="upP()" id="upL" name="267945" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270085" title="Go to next page"&gt;18.2.4 Apariyāpanna &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
