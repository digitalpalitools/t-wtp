<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/13"&gt;13 Piṭṭhiduka&lt;/a&gt; » &lt;a href="/tipitaka/38P2/13/13.5"&gt;13.5 Savitakkaduka&lt;/a&gt; » &lt;a href="/tipitaka/38P2/13/13.5/13.5.7"&gt;13.5.7 Pañhāvāra&lt;/a&gt; » &lt;a href="/tipitaka/38P2/13/13.5/13.5.7/13.5.7.1"&gt;13.5.7.1 Paccayānuloma&lt;/a&gt; » &lt;a href="/tipitaka/38P2/13/13.5/13.5.7/13.5.7.1/13.5.7.1.1"&gt;13.5.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Upanissaya&lt;/div&gt;&lt;div class=h&gt;Piṭṭhiduka&lt;/div&gt;&lt;div class=h&gt;Savitakkaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Upanissaya&lt;/div&gt;&lt;div class="q" id="p_38P2_4348"&gt; &lt;div class="divNumber"&gt;125.&lt;/div&gt; &lt;div class="p"&gt;&lt;span class="pN"&gt;4348&lt;/span&gt;Savitakko dhammo savitakkassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  savitakkā khandhā savitakkānaṃ khandhānaṃ upanissayapaccayena paccayo. (Mūlaṃ kātabbaṃ.) Savitakkā khandhā avitakkānaṃ khandhānaṃ vitakkassa ca upanissayapaccayena paccayo. (Mūlaṃ kātabbaṃ.) Savitakkā khandhā savitakkānaṃ khandhānaṃ vitakkassa ca upanissayapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_4349"&gt; &lt;div class="divNumber"&gt;126.&lt;/div&gt; &lt;div class="p"&gt;&lt;span class="pN"&gt;4349&lt;/span&gt;Avitakko dhammo avitakkassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . &lt;span class="bold"&gt;Pakatūpanissayo&lt;/span&gt;—  avitakkaṃ saddhaṃ upanissāya avitakkaṃ jhānaṃ uppādeti, maggaṃ uppādeti, abhiññaṃ uppādeti, samāpattiṃ uppādeti; avitakkaṃ sīlaṃ…pe…  paññaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ vitakkaṃ upanissāya avitakkaṃ jhānaṃ uppādeti, maggaṃ…pe…  abhiññaṃ…pe…  samāpattiṃ uppādeti; avitakkā saddhā…pe…  senāsanaṃ vitakko ca avitakkāya saddhāya…pe…  paññāya…  kāyikassa sukhassa…  kāyikassa dukkhassa…  avitakkassa maggassa…  phalasamāpattiyā upanissayapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_4350"&gt; &lt;div class="p"&gt;&lt;span class="pN"&gt;4350&lt;/span&gt;Avitakko dhammo savitakkassa dhammassa upanissayapaccayena paccayo (tīṇipi upanissayā sabbattha kātabbā). Avitakkaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti; savitakkaṃ jhānaṃ uppādeti, vipassanaṃ…pe…  maggaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti; avitakkaṃ sīlaṃ…pe…  senāsanaṃ vitakkaṃ upanissāya dānaṃ deti…pe…  samāpattiṃ uppādeti, pāṇaṃ hanati…pe…  saṃghaṃ bhindati; avitakkā saddhā…pe…  senāsanaṃ vitakko ca savitakkāya saddhāya…pe…  paññāya…  rāgassa…pe…  patthanāya savitakkassa maggassa, phalasamāpattiyā upanissayapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_4351"&gt; &lt;div class="p"&gt;&lt;span class="pN"&gt;4351&lt;/span&gt;Avitakko dhammo savitakkassa ca avitakkassa ca dhammassa upanissayapaccayena paccayo—  avitakkaṃ saddhaṃ upanissāya dānaṃ deti…pe…  (dutiyavāre likhitapadā sabbe kātabbā) samāpattiṃ uppādeti, mānaṃ jappeti, diṭṭhiṃ gaṇhāti; sīlaṃ…pe…  paññaṃ…pe…  senāsanaṃ vitakkaṃ upanissāya dānaṃ deti…pe…  pāṇaṃ hanati…pe…  saṃghaṃ bhindati; avitakkā saddhā…pe…  senāsanaṃ vitakko ca savitakkāya saddhāya…pe…  paññāya…  rāgassa…pe…  patthanāya savitakkassa maggassa, phalasamāpattiyā vitakkassa ca upanissayapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_4352"&gt; &lt;div class="divNumber"&gt;127.&lt;/div&gt; &lt;div class="p"&gt;&lt;span class="pN"&gt;4352&lt;/span&gt;Savitakko ca avitakko ca dhammā savitakkassa dhammassa upanissayapaccayena paccayo—  savitakkā khandhā ca vitakko ca savitakkānaṃ khandhānaṃ upanissayapaccayena paccayo. (Mūlaṃ kātabbaṃ.) Savitakkā khandhā ca vitakko ca avitakkānaṃ khandhānaṃ vitakkassa ca upanissayapaccayena paccayo. (Mūlaṃ kātabbaṃ.) Savitakkā khandhā ca vitakko ca savitakkānaṃ khandhānaṃ vitakkassa ca upanissayapaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265625" title="Go to previous page"&gt;&amp;lt;&amp;lt; Anantarādi&lt;/a&gt;&lt;a href="javascript:void(0)" onclick="upP()" id="upL" name="263897" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265627" title="Go to next page"&gt; Purejāta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
