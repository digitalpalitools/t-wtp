<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.3"&gt;1.3 Tatiyavagga&lt;/a&gt;&lt;/div&gt;&lt;div class="i"&gt;1.3.11 Asaññakathā&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Tatiyavagga&lt;/div&gt;&lt;div class=h&gt;Asaññakathā&lt;/div&gt;&lt;div class="q" id="p_32Kv_1253"&gt; &lt;div class="divNumber"&gt;381.&lt;/div&gt; &lt;div class="p"&gt;&lt;span class="pN"&gt;1253&lt;/span&gt;๐ Asaññasattesu saññā atthīti? Āmantā. Saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1254"&gt; &lt;div class="p"&gt;&lt;span class="pN"&gt;1254&lt;/span&gt;Nanu asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Āmantā. Hañci asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābho, no ca vata re vattabbe—  “asaññasattesu saññā atthī”ti. &lt;/div&gt;&lt;/div&gt;&lt;div class="q" id="p_32Kv_1255"&gt; &lt;div class="p"&gt;&lt;span class="pN"&gt;1255&lt;/span&gt;๐ Asaññasattesu saññā atthīti? Āmantā. Pañcavokārabhavo gati sattāvāso saṃsāro yoni attabhāvapaṭilābhoti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_1256"&gt; &lt;div class="p"&gt;&lt;span class="pN"&gt;1256&lt;/span&gt;Nanu ekavokārabhavo gati sattāvāso saṃsāro yoni attabhāvapaṭilābhoti? Āmantā. Hañci ekavokārabhavo gati sattāvāso saṃsāro yoni attabhāvapaṭilābho, no ca vata re vattabbe—  “asaññasattesu saññā atthī”ti. &lt;/div&gt;&lt;/div&gt;&lt;div class="q" id="p_32Kv_1257"&gt; &lt;div class="p"&gt;&lt;span class="pN"&gt;1257&lt;/span&gt;๐ Asaññasattesu saññā atthīti? Āmantā. Tāya saññāya saññākaraṇīyaṃ karotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1258"&gt; &lt;div class="divNumber"&gt;382.&lt;/div&gt; &lt;div class="p"&gt;&lt;span class="pN"&gt;1258&lt;/span&gt;๐ Manussesu saññā atthi, so ca saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti? Āmantā. Asaññasattesu saññā atthi, so ca saññābhavo saññāgati sattāvāso saṃsāro yoni attabhāvapaṭilābhoti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_1259"&gt; &lt;div class="p"&gt;&lt;span class="pN"&gt;1259&lt;/span&gt;๐ Manussesu saññā atthi, so ca pañcavokārabhavo gati sattāvāso saṃsāro yoni attabhāvapaṭilābhoti? Āmantā. Asaññasattesu saññā atthi, so ca pañcavokārabhavo gati sattāvāso saṃsāro yoni attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1260"&gt; &lt;div class="p"&gt;&lt;span class="pN"&gt;1260&lt;/span&gt;๐ Manussesu saññā atthi, tāya saññāya saññākaraṇīyaṃ karotīti? Āmantā. Asaññasattesu saññā atthi, tāya saññāya saññākaraṇīyaṃ karotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1261"&gt; &lt;div class="p"&gt;&lt;span class="pN"&gt;1261&lt;/span&gt;๐ Asaññasattesu saññā atthi, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Āmantā. Manussesu saññā atthi, so ca asaññabhavo asaññagati…pe…  asaññattabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1262"&gt; &lt;div class="p"&gt;&lt;span class="pN"&gt;1262&lt;/span&gt;๐ Asaññasattesu saññā atthi, so ca ekavokārabhavo gati sattāvāso saṃsāro yoni attabhāvapaṭilābhoti? Āmantā. Manussesu saññā atthi, so ca ekavokārabhavo gati…pe…  attabhāvapaṭilābhoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1263"&gt; &lt;div class="p"&gt;&lt;span class="pN"&gt;1263&lt;/span&gt;๐ Asaññasattesu saññā atthi, na ca tāya saññāya saññākaraṇīyaṃ karotīti? Āmantā. Manussesu saññā atthi, na ca tāya saññāya saññākaraṇīyaṃ karotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1264"&gt; &lt;div class="divNumber"&gt;383.&lt;/div&gt; &lt;div class="p"&gt;&lt;span class="pN"&gt;1264&lt;/span&gt;× Na vattabbaṃ—  “asaññasattesu saññā atthī”ti? Āmantā. Nanu vuttaṃ bhagavatā—  “santi, bhikkhave, asaññasattā nāma devā; saññuppādā ca pana te devā tamhā kāyā cavantī”ti. Attheva suttantoti? Āmantā. Tena hi asaññasattesu saññā atthīti. &lt;/div&gt;&lt;/div&gt;&lt;div class="q" id="p_32Kv_1265"&gt; &lt;div class="p"&gt;&lt;span class="pN"&gt;1265&lt;/span&gt;๐ Asaññasattesu saññā atthīti? Kiñci kāle atthi, kiñci kāle natthīti. Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1266"&gt; &lt;div class="p"&gt;&lt;span class="pN"&gt;1266&lt;/span&gt;๐ Asaññasattesu saññā kiñci kāle atthi, kiñci kāle natthīti? Āmantā. Kaṃ kālaṃ atthi, kaṃ kālaṃ natthīti? Cutikāle upapattikāle atthi, ṭhitikāle natthīti. Cutikāle upapattikāle saññasattā, ṭhitikāle asaññasattā; cutikāle upapattikāle saññabhavo, ṭhitikāle asaññabhavo; cutikāle upapattikāle pañcavokārabhavo, ṭhitikāle ekavokārabhavoti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_1267"&gt;&lt;span class="pN"&gt;1267&lt;/span&gt;Asaññakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270160" title="Go to previous page"&gt;&amp;lt;&amp;lt; 1.3.10 Saṃvarakathā&lt;/a&gt;&lt;a href="javascript:void(0)" onclick="upP()" id="upL" name="267997" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270162" title="Go to next page"&gt;1.3.12 Nevasaññānāsaññāyatanakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
