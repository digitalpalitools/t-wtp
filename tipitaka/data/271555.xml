<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/1"&gt;1 Mahāpaṇṇāsaka&lt;/a&gt; » &lt;a href="/tipitaka/32Kv/1/1.1"&gt;1.1 Paṭhamavagga&lt;/a&gt; » &lt;a href="/tipitaka/32Kv/1/1.1/1.1.1"&gt;1.1.1 Puggalakathā&lt;/a&gt; » &lt;a href="/tipitaka/32Kv/1/1.1/1.1.1/1.1.1.1"&gt;1.1.1.1 Suddhasaccikaṭṭha&lt;/a&gt;&lt;/div&gt;&lt;div class="i"&gt;1.1.1.1.2 Paccanīkānuloma&lt;/div&gt;&lt;div class=h&gt;Mahāpaṇṇāsaka&lt;/div&gt;&lt;div class=h&gt;Paṭhamavagga&lt;/div&gt;&lt;div class=h&gt;Puggalakathā&lt;/div&gt;&lt;div class=h&gt;Suddhasaccikaṭṭha&lt;/div&gt;&lt;div class=h&gt;Paccanīkānuloma&lt;/div&gt;&lt;div class="q" id="p_32Kv_21"&gt; &lt;div class="divNumber"&gt;6.&lt;/div&gt; &lt;div class="p"&gt;&lt;span class="pN"&gt;21&lt;/span&gt;× Puggalo nupalabbhati saccikaṭṭhaparamatthenāti? Āmantā. Yo saccikaṭṭho paramattho, tato so puggalo nupalabbhati saccikaṭṭhaparamatthenāti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_22"&gt; &lt;div class="p"&gt;&lt;span class="pN"&gt;22&lt;/span&gt;Ājānāhi niggahaṃ. Hañci puggalo nupalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="q" id="p_32Kv_23"&gt; &lt;div class="p"&gt;&lt;span class="pN"&gt;23&lt;/span&gt;No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="CENTER" id="p_32Kv_24"&gt;&lt;span class="pN"&gt;24&lt;/span&gt;Paccanīkapañcakaṃ.&lt;/div&gt;&lt;div class="q" id="p_32Kv_25"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;25&lt;/span&gt;๐ Puggalo upalabbhati saccikaṭṭhaparamatthenāti? Āmantā. Yo saccikaṭṭho paramattho, tato so puggalo upalabbhati saccikaṭṭhaparamatthenāti? Na hevaṃ vattabbe. &lt;/div&gt;&lt;/div&gt;&lt;div class="q" id="p_32Kv_26"&gt; &lt;div class="p"&gt;&lt;span class="pN"&gt;26&lt;/span&gt;Ājānāhi paṭikammaṃ. Hañci puggalo upalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="q" id="p_32Kv_27"&gt; &lt;div class="p"&gt;&lt;span class="pN"&gt;27&lt;/span&gt;No ce pana vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="CENTER" id="p_32Kv_28"&gt;&lt;span class="pN"&gt;28&lt;/span&gt;Paṭikammacatukkaṃ.&lt;/div&gt;&lt;div class="q" id="p_32Kv_29"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;29&lt;/span&gt;๐ Tvañce pana maññasi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti, tena tava tattha hetāya paṭiññāya hevaṃ paṭijānantaṃ hevaṃ niggahetabbe. Atha taṃ niggaṇhāma, suniggahito ca hosi. &lt;/div&gt;&lt;/div&gt;&lt;div class="q" id="p_32Kv_30"&gt; &lt;div class="p"&gt;&lt;span class="pN"&gt;30&lt;/span&gt;Hañci puggalo upalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="q" id="p_32Kv_31"&gt; &lt;div class="p"&gt;&lt;span class="pN"&gt;31&lt;/span&gt;No ce pana vattabbe—  “yo saccikaṭṭho paramattho, tato so puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo upalabbhati saccikaṭṭhaparamatthenā’”ti idaṃ te micchā. &lt;/div&gt;&lt;/div&gt;&lt;div class="CENTER" id="p_32Kv_32"&gt;&lt;span class="pN"&gt;32&lt;/span&gt;Niggahacatukkaṃ.&lt;/div&gt;&lt;div class="q" id="p_32Kv_33"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;33&lt;/span&gt;๐ Ese ce dunniggahite hevamevaṃ tattha dakkha. Vattabbe kho—  “puggalo nupalabbhati saccikaṭṭhaparamatthena”, no ca vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. No ca mayaṃ tayā tattha hetāya paṭiññāya hevaṃ paṭijānantā hevaṃ niggahetabbā. Atha maṃ niggaṇhāsi, dunniggahitā ca homa. &lt;/div&gt;&lt;/div&gt;&lt;div class="q" id="p_32Kv_34"&gt; &lt;div class="p"&gt;&lt;span class="pN"&gt;34&lt;/span&gt;Hañci puggalo nupalabbhati saccikaṭṭhaparamatthena, tena vata re vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="q" id="p_32Kv_35"&gt; &lt;div class="p"&gt;&lt;span class="pN"&gt;35&lt;/span&gt;No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti idaṃ te micchā. &lt;/div&gt;&lt;/div&gt;&lt;div class="CENTER" id="p_32Kv_36"&gt;&lt;span class="pN"&gt;36&lt;/span&gt;Upanayanacatukkaṃ.&lt;/div&gt;&lt;div class="q" id="p_32Kv_37"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;37&lt;/span&gt;๐ Na hevaṃ niggahetabbe. Tena hi yaṃ niggaṇhāsi—  “hañci puggalo nupalabbhati saccikaṭṭhaparamatthena, tena vata re vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’ti. Yaṃ tattha vadesi—  ‘vattabbe kho—  puggalo nupalabbhati saccikaṭṭhaparamatthena, no ca vattabbe—  yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti micchā. &lt;/div&gt;&lt;/div&gt;&lt;div class="q" id="p_32Kv_38"&gt; &lt;div class="p"&gt;&lt;span class="pN"&gt;38&lt;/span&gt;No ce pana vattabbe—  “yo saccikaṭṭho paramattho, tato so puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘yo saccikaṭṭho paramattho, tato so puggalo nupalabbhati saccikaṭṭhaparamatthenā’”ti idaṃ te micchā. Tena hi ye kate niggahe se niggahe dukkaṭe. Sukate paṭikamme, sukatā paṭipādanāti. &lt;/div&gt;&lt;/div&gt;&lt;div class="CENTER" id="p_32Kv_39"&gt;&lt;span class="pN"&gt;39&lt;/span&gt;Niggamanacatukkaṃ.&lt;br /&gt; Dutiyo niggaho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271554" title="Go to previous page"&gt;&amp;lt;&amp;lt; 1.1.1.1.1 Anulomapaccanīka&lt;/a&gt;&lt;a href="javascript:void(0)" onclick="upP()" id="upL" name="271048" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271049" title="Go to next page"&gt;1.1.1.2 Okāsasaccikaṭṭha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
