<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/10"&gt;10 Gandhabbakāyasaṃyutta&lt;/a&gt; » &lt;a href="/tipitaka/13S3/10/10.1"&gt;10.1 Gandhabbavagga&lt;/a&gt;&lt;/div&gt;&lt;div class="i"&gt;10.1.23--112 Sāragandhādidānūpakārasuttanavutika&lt;/div&gt;&lt;div class=h&gt;Gandhabbakāyasaṃyutta&lt;/div&gt;&lt;div class=h&gt;Gandhabbavagga&lt;/div&gt;&lt;div class=h&gt;Sāragandhādidānūpakārasuttanavutika&lt;/div&gt;&lt;div class="q" id="p_13S3_1210"&gt; &lt;div class="divNumber"&gt;460--549.&lt;/div&gt; &lt;div class="p"&gt;&lt;span class="pN"&gt;1210&lt;/span&gt;Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā sāragandhe adhivatthānaṃ devānaṃ…pe…  pheggugandhe adhivatthānaṃ devānaṃ…  tacagandhe adhivatthānaṃ devānaṃ…  papaṭikagandhe adhivatthānaṃ devānaṃ…  pattagandhe adhivatthānaṃ devānaṃ…  pupphagandhe adhivatthānaṃ devānaṃ…  phalagandhe adhivatthānaṃ devānaṃ…  rasagandhe adhivatthānaṃ devānaṃ…  gandhagandhe adhivatthānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘gandhagandhe adhivatthā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjeyyan’ti. So annaṃ deti…pe…  pānaṃ deti…  vatthaṃ deti…  yānaṃ deti…  mālaṃ deti…  gandhaṃ deti…  vilepanaṃ deti…  seyyaṃ deti…  āvasathaṃ deti…  padīpeyyaṃ deti. So kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjatī”ti. Dvādasasatimaṃ. &lt;/div&gt;&lt;/div&gt;&lt;div class="q" id="p_13S3_1211"&gt; &lt;div class="p"&gt;&lt;span class="pN"&gt;1211&lt;/span&gt;(Evaṃ piṇḍakena ekasatañca dvādasa ca suttantā honti.) &lt;/div&gt;&lt;/div&gt;&lt;div class="CENTER" id="p_13S3_1212"&gt;&lt;span class="pN"&gt;1212&lt;/span&gt;Gandhabbavaggo paṭhamo.&lt;/div&gt;&lt;div class="SUMMARY" id="p_13S3_1213"&gt;&lt;span class="pN"&gt;1213&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_13S3_1214"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1214&lt;/div&gt; &lt;div class="G"&gt;Suddhikañca sucaritaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;dātā hi apare dasa;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dānūpakārā satadhā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;gandhabbe suppakāsitāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_13S3_1215"&gt;&lt;span class="pN"&gt;1215&lt;/span&gt;Gandhabbakāyasaṃyuttaṃ samattaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274271" title="Go to previous page"&gt;&amp;lt;&amp;lt; 10.1.13--22 Mūlagandhadānūpakārasuttadasaka&lt;/a&gt;&lt;a href="javascript:void(0)" onclick="upP()" id="upL" name="272759" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271726" title="Go to next page"&gt;11 Valāhakasaṃyutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
