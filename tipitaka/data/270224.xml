<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.4"&gt;2.4 Navamavagga&lt;/a&gt;&lt;/div&gt;&lt;div class="i"&gt;2.4.11 Atītānāgatasamannāgatakathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Navamavagga&lt;/div&gt;&lt;div class=h&gt;Atītānāgatasamannāgatakathā&lt;/div&gt;&lt;div class="q" id="p_32Kv_1922"&gt; &lt;div class="divNumber"&gt;568.&lt;/div&gt; &lt;div class="p"&gt;&lt;span class="pN"&gt;1922&lt;/span&gt;๐ Atītena samannāgatoti? Āmantā. Nanu atītaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Hañci atītaṃ niruddhaṃ vigataṃ vipariṇataṃ atthaṅgataṃ abbhatthaṅgataṃ, no ca vata re vattabbe—  “atītena samannāgato”ti. &lt;/div&gt;&lt;/div&gt;&lt;div class="q" id="p_32Kv_1923"&gt; &lt;div class="p"&gt;&lt;span class="pN"&gt;1923&lt;/span&gt;๐ Anāgatena samannāgatoti? Āmantā. Nanu anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Hañci anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtaṃ, no ca vata re vattabbe—  “anāgatena samannāgato”ti. &lt;/div&gt;&lt;/div&gt;&lt;div class="q" id="p_32Kv_1924"&gt; &lt;div class="divNumber"&gt;569.&lt;/div&gt; &lt;div class="p"&gt;&lt;span class="pN"&gt;1924&lt;/span&gt;๐ Atītena rūpakkhandhena samannāgato, anāgatena rūpakkhandhena samannāgato, paccuppannena rūpakkhandhena samannāgatoti? Āmantā. Tīhi rūpakkhandhehi samannāgatoti? Na hevaṃ vattabbe…pe…  atītehi pañcahi khandhehi samannāgato, anāgatehi pañcahi khandhehi samannāgato, paccuppannehi pañcahi khandhehi samannāgatoti? Āmantā. Pannarasahi khandhehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1925"&gt; &lt;div class="p"&gt;&lt;span class="pN"&gt;1925&lt;/span&gt;๐ Atītena cakkhāyatanena samannāgato, anāgatena cakkhāyatanena samannāgato, paccuppannena cakkhāyatanena samannāgatoti? Āmantā. Tīhi cakkhāyatanehi samannāgatoti? Na hevaṃ vattabbe…pe…  atītehi dvādasahi āyatanehi samannāgato, anāgatehi dvādasahi āyatanehi samannāgato, paccuppannehi dvādasahi āyatanehi samannāgatoti? Āmantā. Chattiṃsāyatanehi samannāgatoti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_1926"&gt; &lt;div class="p"&gt;&lt;span class="pN"&gt;1926&lt;/span&gt;๐ Atītāya cakkhudhātuyā samannāgato, anāgatāya cakkhudhātuyā samannāgato, paccuppannāya cakkhudhātuyā samannāgatoti? Āmantā. Tīhi cakkhudhātūhi samannāgatoti? Na hevaṃ vattabbe…pe…  atītāhi aṭṭhārasahi dhātūhi samannāgato, anāgatāhi aṭṭhārasahi dhātūhi samannāgato, paccuppannāhi aṭṭhārasahi dhātūhi samannāgatoti? Āmantā. Catupaññāsadhātūhi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1927"&gt; &lt;div class="p"&gt;&lt;span class="pN"&gt;1927&lt;/span&gt;๐ Atītena cakkhundriyena samannāgato, anāgatena cakkhundriyena samannāgato, paccuppannena cakkhundriyena samannāgatoti? Āmantā. Tīhi cakkhundriyehi samannāgatoti? Na hevaṃ vattabbe…pe…  atītehi bāvīsatindriyehi samannāgato, anāgatehi bāvīsatindriyehi samannāgato, paccuppannehi bāvīsatindriyehi samannāgatoti? Āmantā. Chasaṭṭhindriyehi samannāgatoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1928"&gt; &lt;div class="divNumber"&gt;570.&lt;/div&gt; &lt;div class="p"&gt;&lt;span class="pN"&gt;1928&lt;/span&gt;× Na vattabbaṃ—  “atītānāgatehi samannāgato”ti? Āmantā. Nanu atthi aṭṭhavimokkhajhāyī catunnaṃ jhānānaṃ nikāmalābhī navannaṃ anupubbavihārasamāpattīnaṃ lābhīti? Āmantā. Hañci atthi aṭṭhavimokkhajhāyī catunnaṃ jhānānaṃ nikāmalābhī navannaṃ anupubbavihārasamāpattīnaṃ lābhī, tena vata re vattabbe—  “atītānāgatehi samannāgato”ti. &lt;/div&gt;&lt;/div&gt;&lt;div class="CENTER" id="p_32Kv_1929"&gt;&lt;span class="pN"&gt;1929&lt;/span&gt;Atītānāgatapaccuppannakathā niṭṭhitā.&lt;br /&gt; Navamo vaggo.&lt;/div&gt;&lt;div class="SUMMARY" id="p_32Kv_1930"&gt;&lt;span class="pN"&gt;1930&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_1931"&gt; &lt;div class="p"&gt;&lt;span class="pN"&gt;1931&lt;/span&gt;Ānisaṃsadassāvissa saṃyojanānaṃ pahānaṃ, amatārammaṇaṃ saṃyojanaṃ, rūpaṃ sārammaṇaṃ, anusayā anārammaṇā, evamevaṃ ñāṇaṃ, atītānāgatārammaṇaṃ cittaṃ, sabbaṃ cittaṃ vitakkānupatitaṃ, sabbaso vitakkayato vicārayato vitakkavipphāro saddo, na yathācittassa vācā, tatheva kāyakammaṃ atītānāgatehi samannāgatoti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270223" title="Go to previous page"&gt;&amp;lt;&amp;lt; 2.4.10 Nayathācittassakāyakammantikathā&lt;/a&gt;&lt;a href="javascript:void(0)" onclick="upP()" id="upL" name="268003" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268004" title="Go to next page"&gt;2.5 Dasamavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
