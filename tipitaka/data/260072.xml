<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/33Y5"&gt;33Y5 Saccayamakapāḷi&lt;/a&gt; » &lt;a href="/tipitaka/33Y5/2"&gt;2 Pavattivāra&lt;/a&gt; » &lt;a href="/tipitaka/33Y5/2/2.2"&gt;2.2 Nirodhavāra&lt;/a&gt; » &lt;a href="/tipitaka/33Y5/2/2.2/2.2.5"&gt;2.2.5 Paccuppannānāgatavāra&lt;/a&gt;&lt;/div&gt;&lt;div class="i"&gt;2.2.5.4 Paccanīkapuggala&lt;/div&gt;&lt;div class=h&gt;Pavattivāra&lt;/div&gt;&lt;div class=h&gt;Nirodhavāra&lt;/div&gt;&lt;div class=h&gt;Paccuppannānāgatavāra&lt;/div&gt;&lt;div class=h&gt;Paccanīkapuggala&lt;/div&gt;&lt;div class="q" id="p_33Y5_618"&gt; &lt;div class="divNumber"&gt;121.&lt;/div&gt; &lt;div class="p"&gt;&lt;span class="pN"&gt;618&lt;/span&gt;»  Yassa dukkhasaccaṃ na nirujjhati tassa samudayasaccaṃ na nirujjhissatīti? &lt;/div&gt;&lt;/div&gt;&lt;div class="q" id="p_33Y5_619"&gt; &lt;div class="p"&gt;&lt;span class="pN"&gt;619&lt;/span&gt;Sabbesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ dukkhasaccaṃ na nirujjhati, no ca tesaṃ samudayasaccaṃ na nirujjhissati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ dukkhasaccañca na nirujjhati samudayasaccañca na nirujjhissati. &lt;/div&gt;&lt;/div&gt;&lt;div class="q" id="p_33Y5_620"&gt; &lt;div class="p"&gt;&lt;span class="pN"&gt;620&lt;/span&gt;«  Yassa vā pana samudayasaccaṃ na nirujjhissati tassa dukkhasaccaṃ na nirujjhatīti? &lt;/div&gt;&lt;/div&gt;&lt;div class="q" id="p_33Y5_621"&gt; &lt;div class="p"&gt;&lt;span class="pN"&gt;621&lt;/span&gt;Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ samudayasaccaṃ na nirujjhissati, no ca tesaṃ dukkhasaccaṃ na nirujjhati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ samudayasaccañca na nirujjhissati dukkhasaccañca na nirujjhati. &lt;/div&gt;&lt;/div&gt;&lt;div class="q" id="p_33Y5_622"&gt; &lt;div class="p"&gt;&lt;span class="pN"&gt;622&lt;/span&gt;»  Yassa dukkhasaccaṃ na nirujjhati tassa maggasaccaṃ na nirujjhissatīti? &lt;/div&gt;&lt;/div&gt;&lt;div class="q" id="p_33Y5_623"&gt; &lt;div class="p"&gt;&lt;span class="pN"&gt;623&lt;/span&gt;Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe ye caññe maggaṃ paṭilabhissanti tesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ dukkhasaccaṃ na nirujjhati, no ca tesaṃ maggasaccaṃ na nirujjhissati. Arahantānaṃ cittassa uppādakkhaṇe ye ca puthujjanā maggaṃ na paṭilabhissanti tesaṃ upapajjantānaṃ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ dukkhasaccañca na nirujjhati maggasaccañca na nirujjhissati. &lt;/div&gt;&lt;/div&gt;&lt;div class="q" id="p_33Y5_624"&gt; &lt;div class="p"&gt;&lt;span class="pN"&gt;624&lt;/span&gt;«  Yassa vā pana maggasaccaṃ na nirujjhissati tassa dukkhasaccaṃ na nirujjhatīti? &lt;/div&gt;&lt;/div&gt;&lt;div class="q" id="p_33Y5_625"&gt; &lt;div class="p"&gt;&lt;span class="pN"&gt;625&lt;/span&gt;Aggamaggassa bhaṅgakkhaṇe arahantānaṃ cittassa bhaṅgakkhaṇe ye ca puthujjanā maggaṃ na paṭilabhissanti tesaṃ cavantānaṃ pavatte cittassa bhaṅgakkhaṇe tesaṃ maggasaccaṃ na nirujjhissati, no ca tesaṃ dukkhasaccaṃ na nirujjhati. Arahantānaṃ cittassa uppādakkhaṇe ye ca puthujjanā maggaṃ na paṭilabhissanti tesaṃ upapajjantānaṃ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ maggasaccañca na nirujjhissati dukkhasaccañca na nirujjhati. &lt;/div&gt;&lt;/div&gt;&lt;div class="q" id="p_33Y5_626"&gt; &lt;div class="divNumber"&gt;122.&lt;/div&gt; &lt;div class="p"&gt;&lt;span class="pN"&gt;626&lt;/span&gt;»  Yassa samudayasaccaṃ na nirujjhati tassa maggasaccaṃ na nirujjhissatīti? &lt;/div&gt;&lt;/div&gt;&lt;div class="q" id="p_33Y5_627"&gt; &lt;div class="p"&gt;&lt;span class="pN"&gt;627&lt;/span&gt;Aggamaggassa uppādakkhaṇe yassa cittassa anantarā aggamaggaṃ paṭilabhissanti ye caññe maggaṃ paṭilabhissanti tesaṃ taṇhāya uppādakkhaṇe taṇhāvippayuttacitte vattamāne nirodhasamāpannānaṃ asaññasattānaṃ tesaṃ samudayasaccaṃ na nirujjhati, no ca tesaṃ maggasaccaṃ na nirujjhissati. Aggamaggassa bhaṅgakkhaṇe arahantānaṃ ye ca puthujjanā maggaṃ na paṭilabhissanti tesaṃ taṇhāya uppādakkhaṇe taṇhāvippayuttacitte vattamāne tesaṃ samudayasaccañca na nirujjhati maggasaccañca na nirujjhissati. &lt;/div&gt;&lt;/div&gt;&lt;div class="q" id="p_33Y5_628"&gt; &lt;div class="p"&gt;&lt;span class="pN"&gt;628&lt;/span&gt;«  Yassa vā pana maggasaccaṃ na nirujjhissati tassa samudayasaccaṃ na nirujjhatīti? &lt;/div&gt;&lt;/div&gt;&lt;div class="q" id="p_33Y5_629"&gt; &lt;div class="p"&gt;&lt;span class="pN"&gt;629&lt;/span&gt;Ye puthujjanā maggaṃ na paṭilabhissanti tesaṃ taṇhāya bhaṅgakkhaṇe tesaṃ maggasaccaṃ na nirujjhissati, no ca tesaṃ samudayasaccaṃ na nirujjhati. Aggamaggassa bhaṅgakkhaṇe arahantānaṃ ye ca puthujjanā maggaṃ na paṭilabhissanti tesaṃ taṇhāya uppādakkhaṇe taṇhāvippayuttacitte vattamāne tesaṃ maggasaccañca na nirujjhissati samudayasaccañca na nirujjhati. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260071" title="Go to previous page"&gt;&amp;lt;&amp;lt; 2.2.5.3 Anulomapuggalokāsa&lt;/a&gt;&lt;a href="javascript:void(0)" onclick="upP()" id="upL" name="258778" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="260073" title="Go to next page"&gt;2.2.5.5 Paccanīkaokāsa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
