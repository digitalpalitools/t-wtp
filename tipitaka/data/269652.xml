<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.4"&gt;3.4 Nibbānavagga&lt;/a&gt;&lt;/div&gt;&lt;div class="i"&gt;3.4.3 Pañcāyatanakammanibbattapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Nibbānavagga&lt;/div&gt;&lt;div class=h&gt;Pañcāyatanakammanibbattapañha&lt;/div&gt;&lt;div class="q" id="p_28Mi_323"&gt; &lt;div class="divNumber"&gt;65.&lt;/div&gt; &lt;div class="p"&gt;&lt;span class="pN"&gt;323&lt;/span&gt;Rājā āha—  “bhante nāgasena, yānimāni pañcāyatanāni, kiṃ nu tāni nānākammehi nibbattāni, udāhu ekena kammenā”ti? “Nānākammehi, mahārāja, nibbattāni, na ekena kammenā”ti. &lt;/div&gt;&lt;/div&gt;&lt;div class="q" id="p_28Mi_324"&gt; &lt;div class="p"&gt;&lt;span class="pN"&gt;324&lt;/span&gt;“Opammaṃ karohī”ti. “Taṃ kiṃ maññasi, mahārāja, ekasmiṃ khette nānābījāni vappeyyuṃ, tesaṃ nānābījānaṃ nānāphalāni nibbatteyyun”ti? “Āma, bhante, nibbatteyyun”ti. “Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti. &lt;/div&gt;&lt;/div&gt;&lt;div class="q" id="p_28Mi_325"&gt; &lt;div class="p"&gt;&lt;span class="pN"&gt;325&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_326"&gt;&lt;span class="pN"&gt;326&lt;/span&gt;Pañcāyatanakammanibbattapañho tatiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269651" title="Go to previous page"&gt;&amp;lt;&amp;lt; 3.4.2 Nāgasenapañha&lt;/a&gt;&lt;a href="javascript:void(0)" onclick="upP()" id="upL" name="267868" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269653" title="Go to next page"&gt;3.4.4 Kammanānākaraṇapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
