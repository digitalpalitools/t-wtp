<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S4"&gt;13S4 Saḷāyatanavaggasaṃyuttapāḷi&lt;/a&gt; » &lt;a href="/tipitaka/13S4/1"&gt;1 Saḷāyatanasaṃyutta&lt;/a&gt; » &lt;a href="/tipitaka/13S4/1/1.3"&gt;1.3 Tatiyapaṇṇāsaka&lt;/a&gt; » &lt;a href="/tipitaka/13S4/1/1.3/1.3.2"&gt;1.3.2 Lokakāmaguṇavagga&lt;/a&gt;&lt;/div&gt;&lt;div class="i"&gt;1.3.2.8 Rāhulovādasutta&lt;/div&gt;&lt;div class=h&gt;Saḷāyatanasaṃyutta&lt;/div&gt;&lt;div class=h&gt;Tatiyapaṇṇāsaka&lt;/div&gt;&lt;div class=h&gt;Lokakāmaguṇavagga&lt;/div&gt;&lt;div class=h&gt;Rāhulovādasutta&lt;/div&gt;&lt;div class="q" id="p_13S4_664"&gt; &lt;div class="divNumber"&gt;121.&lt;/div&gt; &lt;div class="p"&gt;&lt;span class="pN"&gt;664&lt;/span&gt;Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavato rahogatassa paṭisallīnassa evaṃ cetaso parivitakko udapādi—  “paripakkā kho rāhulassa vimuttiparipācaniyā dhammā; yannūnāhaṃ rāhulaṃ uttariṃ āsavānaṃ khaye vineyyan”ti. Atha kho bhagavā pubbaṇhasamayaṃ nivāsetvā pattacīvaramādāya sāvatthiyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ rāhulaṃ āmantesi—  “gaṇhāhi, rāhula, nisīdanaṃ. Yena andhavanaṃ tenupasaṅkamissāma divāvihārāyā”ti. “Evaṃ, bhante”ti kho āyasmā rāhulo bhagavato paṭissutvā nisīdanaṃ ādāya bhagavantaṃ piṭṭhito piṭṭhito anubandhi. &lt;/div&gt;&lt;/div&gt;&lt;div class="q" id="p_13S4_665"&gt; &lt;div class="p"&gt;&lt;span class="pN"&gt;665&lt;/span&gt;Tena kho pana samayena anekāni devatāsahassāni bhagavantaṃ anubandhāni honti—  “ajja bhagavā āyasmantaṃ rāhulaṃ uttariṃ āsavānaṃ khaye vinessatī”ti. Atha kho bhagavā andhavanaṃ ajjhogāhetvā aññatarasmiṃ rukkhamūle paññatte āsane nisīdi. Āyasmāpi kho rāhulo bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rāhulaṃ bhagavā etadavoca—  &lt;/div&gt;&lt;/div&gt;&lt;div class="q" id="p_13S4_666"&gt; &lt;div class="p"&gt;&lt;span class="pN"&gt;666&lt;/span&gt;“Taṃ kiṃ maññasi, rāhula, cakkhu niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_667"&gt; &lt;div class="p"&gt;&lt;span class="pN"&gt;667&lt;/span&gt;“Aniccaṃ, bhante”. &lt;/div&gt;&lt;/div&gt;&lt;div class="q" id="p_13S4_668"&gt; &lt;div class="p"&gt;&lt;span class="pN"&gt;668&lt;/span&gt;“Yaṃ panāniccaṃ dukkhaṃ vā taṃ sukhaṃ vā”ti? &lt;/div&gt;&lt;/div&gt;&lt;div class="q" id="p_13S4_669"&gt; &lt;div class="p"&gt;&lt;span class="pN"&gt;669&lt;/span&gt;“Dukkhaṃ, bhante”. &lt;/div&gt;&lt;/div&gt;&lt;div class="q" id="p_13S4_670"&gt; &lt;div class="p"&gt;&lt;span class="pN"&gt;670&lt;/span&gt;“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? &lt;/div&gt;&lt;/div&gt;&lt;div class="q" id="p_13S4_671"&gt; &lt;div class="p"&gt;&lt;span class="pN"&gt;671&lt;/span&gt;“No hetaṃ, bhante”. ( ) &lt;/div&gt;&lt;/div&gt;&lt;div class="q" id="p_13S4_672"&gt; &lt;div class="p"&gt;&lt;span class="pN"&gt;672&lt;/span&gt;“Rūpā niccā vā aniccā vā”ti? &lt;/div&gt;&lt;/div&gt;&lt;div class="q" id="p_13S4_673"&gt; &lt;div class="p"&gt;&lt;span class="pN"&gt;673&lt;/span&gt;“Aniccā, bhante” …pe… . &lt;/div&gt;&lt;/div&gt;&lt;div class="q" id="p_13S4_674"&gt; &lt;div class="p"&gt;&lt;span class="pN"&gt;674&lt;/span&gt;“Cakkhuviññāṇaṃ niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_675"&gt; &lt;div class="p"&gt;&lt;span class="pN"&gt;675&lt;/span&gt;“Aniccaṃ, bhante” …pe… . &lt;/div&gt;&lt;/div&gt;&lt;div class="q" id="p_13S4_676"&gt; &lt;div class="p"&gt;&lt;span class="pN"&gt;676&lt;/span&gt;“Cakkhusamphasso nicco vā anicco vā”ti? &lt;/div&gt;&lt;/div&gt;&lt;div class="q" id="p_13S4_677"&gt; &lt;div class="p"&gt;&lt;span class="pN"&gt;677&lt;/span&gt;“Anicco, bhante” …pe… . &lt;/div&gt;&lt;/div&gt;&lt;div class="q" id="p_13S4_678"&gt; &lt;div class="p"&gt;&lt;span class="pN"&gt;678&lt;/span&gt;“Yampidaṃ cakkhusamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_679"&gt; &lt;div class="p"&gt;&lt;span class="pN"&gt;679&lt;/span&gt;“Aniccaṃ, bhante”. &lt;/div&gt;&lt;/div&gt;&lt;div class="q" id="p_13S4_680"&gt; &lt;div class="p"&gt;&lt;span class="pN"&gt;680&lt;/span&gt;“Yaṃ panāniccaṃ dukkhaṃ vā taṃ sukhaṃ vā”ti? &lt;/div&gt;&lt;/div&gt;&lt;div class="q" id="p_13S4_681"&gt; &lt;div class="p"&gt;&lt;span class="pN"&gt;681&lt;/span&gt;“Dukkhaṃ, bhante”. &lt;/div&gt;&lt;/div&gt;&lt;div class="q" id="p_13S4_682"&gt; &lt;div class="p"&gt;&lt;span class="pN"&gt;682&lt;/span&gt;“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? &lt;/div&gt;&lt;/div&gt;&lt;div class="q" id="p_13S4_683"&gt; &lt;div class="p"&gt;&lt;span class="pN"&gt;683&lt;/span&gt;“No hetaṃ, bhante” …pe… . &lt;/div&gt;&lt;/div&gt;&lt;div class="q" id="p_13S4_684"&gt; &lt;div class="p"&gt;&lt;span class="pN"&gt;684&lt;/span&gt;“Jivhā niccā vā aniccā vā”ti? &lt;/div&gt;&lt;/div&gt;&lt;div class="q" id="p_13S4_685"&gt; &lt;div class="p"&gt;&lt;span class="pN"&gt;685&lt;/span&gt;“Aniccā, bhante” …pe… . &lt;/div&gt;&lt;/div&gt;&lt;div class="q" id="p_13S4_686"&gt; &lt;div class="p"&gt;&lt;span class="pN"&gt;686&lt;/span&gt;“Jivhāviññāṇaṃ niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_687"&gt; &lt;div class="p"&gt;&lt;span class="pN"&gt;687&lt;/span&gt;“Aniccaṃ, bhante” …pe… . &lt;/div&gt;&lt;/div&gt;&lt;div class="q" id="p_13S4_688"&gt; &lt;div class="p"&gt;&lt;span class="pN"&gt;688&lt;/span&gt;“Jivhāsamphasso nicco vā anicco vā”ti? &lt;/div&gt;&lt;/div&gt;&lt;div class="q" id="p_13S4_689"&gt; &lt;div class="p"&gt;&lt;span class="pN"&gt;689&lt;/span&gt;“Anicco, bhante” …pe… . &lt;/div&gt;&lt;/div&gt;&lt;div class="q" id="p_13S4_690"&gt; &lt;div class="p"&gt;&lt;span class="pN"&gt;690&lt;/span&gt;“Yampidaṃ jivhāsamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_691"&gt; &lt;div class="p"&gt;&lt;span class="pN"&gt;691&lt;/span&gt;“Aniccaṃ, bhante”. &lt;/div&gt;&lt;/div&gt;&lt;div class="q" id="p_13S4_692"&gt; &lt;div class="p"&gt;&lt;span class="pN"&gt;692&lt;/span&gt;“Yaṃ panāniccaṃ dukkhaṃ vā taṃ sukhaṃ vā”ti? &lt;/div&gt;&lt;/div&gt;&lt;div class="q" id="p_13S4_693"&gt; &lt;div class="p"&gt;&lt;span class="pN"&gt;693&lt;/span&gt;“Dukkhaṃ, bhante”. &lt;/div&gt;&lt;/div&gt;&lt;div class="q" id="p_13S4_694"&gt; &lt;div class="p"&gt;&lt;span class="pN"&gt;694&lt;/span&gt;“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? &lt;/div&gt;&lt;/div&gt;&lt;div class="q" id="p_13S4_695"&gt; &lt;div class="p"&gt;&lt;span class="pN"&gt;695&lt;/span&gt;“No hetaṃ, bhante” …pe… . &lt;/div&gt;&lt;/div&gt;&lt;div class="q" id="p_13S4_696"&gt; &lt;div class="p"&gt;&lt;span class="pN"&gt;696&lt;/span&gt;“Mano nicco vā anicco vā”ti? &lt;/div&gt;&lt;/div&gt;&lt;div class="q" id="p_13S4_697"&gt; &lt;div class="p"&gt;&lt;span class="pN"&gt;697&lt;/span&gt;“Anicco, bhante”. &lt;/div&gt;&lt;/div&gt;&lt;div class="q" id="p_13S4_698"&gt; &lt;div class="p"&gt;&lt;span class="pN"&gt;698&lt;/span&gt;“Yaṃ panāniccaṃ dukkhaṃ vā taṃ sukhaṃ vā”ti? &lt;/div&gt;&lt;/div&gt;&lt;div class="q" id="p_13S4_699"&gt; &lt;div class="p"&gt;&lt;span class="pN"&gt;699&lt;/span&gt;“Dukkhaṃ, bhante”. &lt;/div&gt;&lt;/div&gt;&lt;div class="q" id="p_13S4_700"&gt; &lt;div class="p"&gt;&lt;span class="pN"&gt;700&lt;/span&gt;“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ ‘etaṃ mama, esohamasmi, eso me attā’”ti? &lt;/div&gt;&lt;/div&gt;&lt;div class="q" id="p_13S4_701"&gt; &lt;div class="p"&gt;&lt;span class="pN"&gt;701&lt;/span&gt;“No hetaṃ, bhante”. &lt;/div&gt;&lt;/div&gt;&lt;div class="q" id="p_13S4_702"&gt; &lt;div class="p"&gt;&lt;span class="pN"&gt;702&lt;/span&gt;“Dhammā niccā vā aniccā vā”ti? &lt;/div&gt;&lt;/div&gt;&lt;div class="q" id="p_13S4_703"&gt; &lt;div class="p"&gt;&lt;span class="pN"&gt;703&lt;/span&gt;“Aniccā, bhante” …pe… . &lt;/div&gt;&lt;/div&gt;&lt;div class="q" id="p_13S4_704"&gt; &lt;div class="p"&gt;&lt;span class="pN"&gt;704&lt;/span&gt;“Manoviññāṇaṃ niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_705"&gt; &lt;div class="p"&gt;&lt;span class="pN"&gt;705&lt;/span&gt;“Aniccaṃ, bhante” …pe… . &lt;/div&gt;&lt;/div&gt;&lt;div class="q" id="p_13S4_706"&gt; &lt;div class="p"&gt;&lt;span class="pN"&gt;706&lt;/span&gt;“Manosamphasso nicco vā anicco vā”ti? &lt;/div&gt;&lt;/div&gt;&lt;div class="q" id="p_13S4_707"&gt; &lt;div class="p"&gt;&lt;span class="pN"&gt;707&lt;/span&gt;“Anicco, bhante” …pe… . &lt;/div&gt;&lt;/div&gt;&lt;div class="q" id="p_13S4_708"&gt; &lt;div class="p"&gt;&lt;span class="pN"&gt;708&lt;/span&gt;“Yampidaṃ manosamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti? &lt;/div&gt;&lt;/div&gt;&lt;div class="q" id="p_13S4_709"&gt; &lt;div class="p"&gt;&lt;span class="pN"&gt;709&lt;/span&gt;“Aniccaṃ, bhante”. &lt;/div&gt;&lt;/div&gt;&lt;div class="q" id="p_13S4_710"&gt; &lt;div class="p"&gt;&lt;span class="pN"&gt;710&lt;/span&gt;“Yaṃ panāniccaṃ dukkhaṃ vā taṃ sukhaṃ vā”ti? &lt;/div&gt;&lt;/div&gt;&lt;div class="q" id="p_13S4_711"&gt; &lt;div class="p"&gt;&lt;span class="pN"&gt;711&lt;/span&gt;“Dukkhaṃ, bhante”. &lt;/div&gt;&lt;/div&gt;&lt;div class="q" id="p_13S4_712"&gt; &lt;div class="p"&gt;&lt;span class="pN"&gt;712&lt;/span&gt;“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? &lt;/div&gt;&lt;/div&gt;&lt;div class="q" id="p_13S4_713"&gt; &lt;div class="p"&gt;&lt;span class="pN"&gt;713&lt;/span&gt;“No hetaṃ, bhante”. &lt;/div&gt;&lt;/div&gt;&lt;div class="q" id="p_13S4_714"&gt; &lt;div class="p"&gt;&lt;span class="pN"&gt;714&lt;/span&gt;“Evaṃ passaṃ, rāhula, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṃ cakkhusamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati…pe…  jivhāyapi nibbindati, rasesupi nibbindati, jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati…pe… . &lt;/div&gt;&lt;/div&gt;&lt;div class="q" id="p_13S4_715"&gt; &lt;div class="p"&gt;&lt;span class="pN"&gt;715&lt;/span&gt;Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṃ manosamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. &lt;/div&gt;&lt;/div&gt;&lt;div class="q" id="p_13S4_716"&gt; &lt;div class="p"&gt;&lt;span class="pN"&gt;716&lt;/span&gt;Idamavoca bhagavā. Attamano āyasmā rāhulo bhagavato bhāsitaṃ abhinandi. Imasmiñca pana veyyākaraṇasmiṃ bhaññamāne āyasmato rāhulassa anupādāya āsavehi cittaṃ vimucci. Anekānañca devatāsahassānaṃ virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti. &lt;/div&gt;&lt;/div&gt;&lt;div class="CENTER" id="p_13S4_717"&gt;&lt;span class="pN"&gt;717&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="277199" title="Go to previous page"&gt;&amp;lt;&amp;lt; 1.3.2.7 Sāriputtasaddhivihārikasutta&lt;/a&gt;&lt;a href="javascript:void(0)" onclick="upP()" id="upL" name="274336" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="277201" title="Go to next page"&gt;1.3.2.9 Saṃyojaniyadhammasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
