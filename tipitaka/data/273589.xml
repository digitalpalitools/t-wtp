<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/5"&gt;5 Sampasādanīyasutta&lt;/a&gt; » &lt;a href="/tipitaka/8D/5/5.1"&gt;5.1 Sāriputtasīhanāda&lt;/a&gt;&lt;/div&gt;&lt;div class="i"&gt;5.1.10 Anusāsanavidhādesanā&lt;/div&gt;&lt;div class=h&gt;Sampasādanīyasutta&lt;/div&gt;&lt;div class=h&gt;Sāriputtasīhanāda&lt;/div&gt;&lt;div class=h&gt;Anusāsanavidhādesanā&lt;/div&gt;&lt;div class="q" id="p_8D_315"&gt; &lt;div class="divNumber"&gt;154.&lt;/div&gt; &lt;div class="p"&gt;&lt;span class="pN"&gt;315&lt;/span&gt;Aparaṃ pana, bhante, etadānuttariyaṃ, yathā bhagavā dhammaṃ deseti anusāsanavidhāsu. Catasso imā, bhante, anusāsanavidhā—  jānāti, bhante, bhagavā aparaṃ puggalaṃ paccattaṃ yonisomanasikārā ‘ayaṃ puggalo yathānusiṭṭhaṃ tathā paṭipajjamāno tiṇṇaṃ saṃyojanānaṃ parikkhayā sotāpanno bhavissati avinipātadhammo niyato sambodhiparāyaṇo’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo yathānusiṭṭhaṃ tathā paṭipajjamāno tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī bhavissati, sakideva imaṃ lokaṃ āgantvā dukkhassantaṃ karissatī’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo yathānusiṭṭhaṃ tathā paṭipajjamāno pañcannaṃ orambhāgiyānaṃ saṃyojanānaṃ parikkhayā opapātiko bhavissati tattha parinibbāyī anāvattidhammo tasmā lokā’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo yathānusiṭṭhaṃ tathā paṭipajjamāno āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharissatī’ti. Etadānuttariyaṃ, bhante, anusāsanavidhāsu. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273588" title="Go to previous page"&gt;&amp;lt;&amp;lt; 5.1.9 Bhassasamācārādidesanā&lt;/a&gt;&lt;a href="javascript:void(0)" onclick="upP()" id="upL" name="272458" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273590" title="Go to next page"&gt;5.1.11 Parapuggalavimuttiñāṇadesanā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
