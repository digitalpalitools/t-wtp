<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.2"&gt;4.2 Sattarasamavagga&lt;/a&gt;&lt;/div&gt;&lt;div class="i"&gt;4.2.2 Natthiarahatoakālamaccūtikathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Sattarasamavagga&lt;/div&gt;&lt;div class=h&gt;Natthiarahatoakālamaccūtikathā&lt;/div&gt;&lt;div class="q" id="p_32Kv_2441"&gt; &lt;div class="divNumber"&gt;780.&lt;/div&gt; &lt;div class="p"&gt;&lt;span class="pN"&gt;2441&lt;/span&gt;๐ Natthi arahato akālamaccūti? Āmantā. Natthi arahantaghātakoti? Na hevaṃ vattabbe…pe…  atthi arahantaghātakoti? Āmantā. Atthi arahato akālamaccūti? Na hevaṃ vattabbe…pe…  natthi arahato akālamaccūti? Āmantā. Yo arahantaṃ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? Sati jīvite jīvitāvasese jīvitā voropetīti. Hañci sati jīvite jīvitāvasese jīvitā voropeti, no ca vata re vattabbe—  “natthi arahato akālamaccū”ti. Asati jīvite jīvitāvasese jīvitā voropetīti, natthi arahantaghātakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2442"&gt; &lt;div class="divNumber"&gt;781.&lt;/div&gt; &lt;div class="p"&gt;&lt;span class="pN"&gt;2442&lt;/span&gt;๐ Natthi arahato akālamaccūti? Āmantā. Arahato kāye visaṃ na kameyya, satthaṃ na kameyya, aggi na kameyyāti? Na hevaṃ vattabbe…pe…  nanu arahato kāye visaṃ kameyya, satthaṃ kameyya, aggi kameyyāti? Āmantā. Hañci arahato kāye visaṃ kameyya, satthaṃ kameyya, aggi kameyya, no ca vata re vattabbe—  “natthi arahato akālamaccū”ti. &lt;/div&gt;&lt;/div&gt;&lt;div class="q" id="p_32Kv_2443"&gt; &lt;div class="p"&gt;&lt;span class="pN"&gt;2443&lt;/span&gt;๐ Arahato kāye visaṃ na kameyya, satthaṃ na kameyya, aggi na kameyyāti? Āmantā. Natthi arahantaghātakoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2444"&gt; &lt;div class="divNumber"&gt;782.&lt;/div&gt; &lt;div class="p"&gt;&lt;span class="pN"&gt;2444&lt;/span&gt;× Atthi arahato akālamaccūti? Āmantā. Nanu vuttaṃ bhagavatā—  “nāhaṃ, bhikkhave, sañcetanikānaṃ kammānaṃ katānaṃ upacitānaṃ appaṭisaṃveditvā byantībhāvaṃ vadāmi; tañca kho diṭṭheva dhamme upapajjaṃ vā apare vā pariyāye”ti. Attheva suttantoti? Āmantā. Tena hi natthi arahato akālamaccūti. &lt;/div&gt;&lt;/div&gt;&lt;div class="CENTER" id="p_32Kv_2445"&gt;&lt;span class="pN"&gt;2445&lt;/span&gt;Natthi arahato akālamaccūtikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270294" title="Go to previous page"&gt;&amp;lt;&amp;lt; 4.2.1 Atthiarahatopuññūpacayotikathā&lt;/a&gt;&lt;a href="javascript:void(0)" onclick="upP()" id="upL" name="268011" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270296" title="Go to next page"&gt;4.2.3 Sabbamidaṃkammatotikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
