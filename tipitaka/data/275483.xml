<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A3"&gt;15A3 Tikanipātapāḷi&lt;/a&gt; » &lt;a href="/tipitaka/15A3/3"&gt;3 Tatiyapaṇṇāsaka&lt;/a&gt; » &lt;a href="/tipitaka/15A3/3/3.2"&gt;3.2 Āpāyikavagga&lt;/a&gt;&lt;/div&gt;&lt;div class="i"&gt;3.2.7 Kammantasutta&lt;/div&gt;&lt;div class=h&gt;Tatiyapaṇṇāsaka&lt;/div&gt;&lt;div class=h&gt;Āpāyikavagga&lt;/div&gt;&lt;div class=h&gt;Kammantasutta&lt;/div&gt;&lt;div class="q" id="p_15A3_937"&gt; &lt;div class="divNumber"&gt;120.&lt;/div&gt; &lt;div class="p"&gt;&lt;span class="pN"&gt;937&lt;/span&gt;“Tisso imā, bhikkhave, vipattiyo. Katamā tisso? Kammantavipatti, ājīvavipatti, diṭṭhivipatti. Katamā ca, bhikkhave, kammantavipatti? Idha, bhikkhave, ekacco pāṇātipātī hoti…pe…  samphappalāpī hoti. Ayaṃ vuccati, bhikkhave, kammantavipatti. &lt;/div&gt;&lt;/div&gt;&lt;div class="q" id="p_15A3_938"&gt; &lt;div class="p"&gt;&lt;span class="pN"&gt;938&lt;/span&gt;Katamā ca, bhikkhave, ājīvavipatti? Idha, bhikkhave, ekacco micchāājīvo hoti, micchāājīvena jīvikaṃ kappeti. Ayaṃ vuccati, bhikkhave, ājīvavipatti. &lt;/div&gt;&lt;/div&gt;&lt;div class="q" id="p_15A3_939"&gt; &lt;div class="p"&gt;&lt;span class="pN"&gt;939&lt;/span&gt;Katamā ca, bhikkhave, diṭṭhivipatti? Idha, bhikkhave, ekacco micchādiṭṭhiko hoti viparītadassano—  ‘natthi dinnaṃ, natthi yiṭṭhaṃ…pe…  ye imañca lokaṃ parañca lokaṃ sayaṃ abhiññā sacchikatvā pavedentī’ti. Ayaṃ vuccati, bhikkhave, diṭṭhivipatti. Imā kho, bhikkhave, tisso vipattiyoti. &lt;/div&gt;&lt;/div&gt;&lt;div class="q" id="p_15A3_940"&gt; &lt;div class="p"&gt;&lt;span class="pN"&gt;940&lt;/span&gt;Tisso imā, bhikkhave, sampadā. Katamā tisso? Kammantasampadā, ājīvasampadā, diṭṭhisampadā. Katamā ca, bhikkhave, kammantasampadā? Idha, bhikkhave, ekacco pāṇātipātā paṭivirato hoti…pe…  samphappalāpā paṭivirato hoti. Ayaṃ vuccati, bhikkhave, kammantasampadā. &lt;/div&gt;&lt;/div&gt;&lt;div class="q" id="p_15A3_941"&gt; &lt;div class="p"&gt;&lt;span class="pN"&gt;941&lt;/span&gt;Katamā ca, bhikkhave, ājīvasampadā? Idha, bhikkhave, ekacco sammāājīvo hoti, sammāājīvena jīvikaṃ kappeti. Ayaṃ vuccati, bhikkhave, ājīvasampadā. &lt;/div&gt;&lt;/div&gt;&lt;div class="q" id="p_15A3_942"&gt; &lt;div class="p"&gt;&lt;span class="pN"&gt;942&lt;/span&gt;Katamā ca, bhikkhave, diṭṭhisampadā? Idha, bhikkhave, ekacco sammādiṭṭhiko hoti aviparītadassano—  ‘atthi dinnaṃ, atthi yiṭṭhaṃ…pe…  ye imañca lokaṃ parañca lokaṃ sayaṃ abhiññā sacchikatvā pavedentī’ti. Ayaṃ vuccati, bhikkhave, diṭṭhisampadā. Imā kho, bhikkhave, tisso sampadā”ti. &lt;/div&gt;&lt;/div&gt;&lt;div class="CENTER" id="p_15A3_943"&gt;&lt;span class="pN"&gt;943&lt;/span&gt;Sattamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275482" title="Go to previous page"&gt;&amp;lt;&amp;lt; 3.2.6 Apaṇṇakasutta&lt;/a&gt;&lt;a href="javascript:void(0)" onclick="upP()" id="upL" name="273105" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275484" title="Go to next page"&gt;3.2.8 Paṭhamasoceyyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
