<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.2"&gt;4.2 Sattarasamavagga&lt;/a&gt;&lt;/div&gt;&lt;div class="i"&gt;4.2.9 Navattabbaṃsaṃghassadinnaṃmahapphalantikathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Sattarasamavagga&lt;/div&gt;&lt;div class=h&gt;Navattabbaṃsaṃghassadinnaṃmahapphalantikathā&lt;/div&gt;&lt;div class="q" id="p_32Kv_2484"&gt; &lt;div class="divNumber"&gt;797.&lt;/div&gt; &lt;div class="p"&gt;&lt;span class="pN"&gt;2484&lt;/span&gt;๐ Na vattabbaṃ—  “saṃghassa dinnaṃ mahapphalan”ti? Āmantā. Nanu saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṃgho āhuneyyo…pe…  anuttaraṃ puññakkhettaṃ lokassa, tena vata re vattabbe—  “saṃghassa dinnaṃ mahapphalan”ti. &lt;/div&gt;&lt;/div&gt;&lt;div class="q" id="p_32Kv_2485"&gt; &lt;div class="p"&gt;&lt;span class="pN"&gt;2485&lt;/span&gt;๐ Na vattabbaṃ—  “saṃghassa dinnaṃ mahapphalan”ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—  “saṃghassa dinnaṃ mahapphalan”ti. &lt;/div&gt;&lt;/div&gt;&lt;div class="q" id="p_32Kv_2486"&gt; &lt;div class="divNumber"&gt;798.&lt;/div&gt; &lt;div class="p"&gt;&lt;span class="pN"&gt;2486&lt;/span&gt;๐ Na vattabbaṃ—  “saṃghassa dinnaṃ mahapphalan”ti? Āmantā. Nanu vuttaṃ bhagavatā—  “saṃghe, gotami, dehi, saṃghe te dinne ahañceva pūjito bhavissāmi saṃgho cā”ti. Attheva suttantoti? Āmantā. Tena hi saṃghassa dinnaṃ mahapphalanti. &lt;/div&gt;&lt;/div&gt;&lt;div class="q" id="p_32Kv_2487"&gt; &lt;div class="p"&gt;&lt;span class="pN"&gt;2487&lt;/span&gt;๐ Na vattabbaṃ—  “saṃghassa dinnaṃ mahapphalan”ti? Āmantā. Nanu sakko devānamindo bhagavantaṃ etadavoca—  &lt;/div&gt;&lt;/div&gt;&lt;div class="q" id="p_32Kv_2488"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2488&lt;/div&gt; &lt;div class="G"&gt;“Yajamānānaṃ manussānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;puññapekkhāna pāṇinaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Karotaṃ opadhikaṃ puññaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kattha dinnaṃ mahapphalan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2489"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2489&lt;/div&gt; &lt;div class="G"&gt;“Cattāro ca paṭipannā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;cattāro ca phale ṭhitā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Esa saṃgho ujubhūto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;paññāsīlasamāhito.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2490"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2490&lt;/div&gt; &lt;div class="G"&gt;Yajamānānaṃ manussānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;puññapekkhāna pāṇinaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Karotaṃ opadhikaṃ puññaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;saṃghe dinnaṃ mahapphalanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2491"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2491&lt;/div&gt; &lt;div class="G"&gt;Eso hi saṃgho vipulo mahaggato,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Esappameyyo udadhīva sāgaro;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ete hi seṭṭhā naravīrasāvakā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pabhaṅkarā dhammamudīrayanti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2492"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2492&lt;/div&gt; &lt;div class="G"&gt;Tesaṃ sudinnaṃ suhutaṃ suyiṭṭhaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ye saṃghamuddissa dadanti dānaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sā dakkhiṇā saṃghagatā patiṭṭhitā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Mahapphalā lokavidūna vaṇṇitā.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2493"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;2493&lt;/div&gt; &lt;div class="G"&gt;Etādisaṃ yaññamanussarantā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ye vedajātā vicaranti loke;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vineyya maccheramalaṃ samūlaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Aninditā saggamupenti ṭhānan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_32Kv_2494"&gt; &lt;div class="p"&gt;&lt;span class="pN"&gt;2494&lt;/span&gt;Attheva suttantoti? Āmantā. Tena hi saṃghassa dinnaṃ mahapphalanti. &lt;/div&gt;&lt;/div&gt;&lt;div class="CENTER" id="p_32Kv_2495"&gt;&lt;span class="pN"&gt;2495&lt;/span&gt;Na vattabbaṃ saṃghassa dinnaṃ mahapphalantikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270301" title="Go to previous page"&gt;&amp;lt;&amp;lt; 4.2.8 Navattabbaṃsaṃghobhuñjatītikathā&lt;/a&gt;&lt;a href="javascript:void(0)" onclick="upP()" id="upL" name="268011" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270303" title="Go to next page"&gt;4.2.10 Navattabbaṃbuddhassadinnaṃmahapphalantikathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
