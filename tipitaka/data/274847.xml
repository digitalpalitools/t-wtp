<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/7"&gt;7 Iddhipādasaṃyutta&lt;/a&gt; » &lt;a href="/tipitaka/14S5/7/7.3"&gt;7.3 Ayoguḷavagga&lt;/a&gt;&lt;/div&gt;&lt;div class="i"&gt;7.3.1 Maggasutta&lt;/div&gt;&lt;div class=h&gt;Iddhipādasaṃyutta&lt;/div&gt;&lt;div class=h&gt;Ayoguḷavagga&lt;/div&gt;&lt;div class=h&gt;Maggasutta&lt;/div&gt;&lt;div class="q" id="p_14S5_1468"&gt; &lt;div class="divNumber"&gt;833.&lt;/div&gt; &lt;div class="p"&gt;&lt;span class="pN"&gt;1468&lt;/span&gt;Sāvatthinidānaṃ. “Pubbeva me, bhikkhave, sambodhā anabhisambuddhassa bodhisattasseva sato etadahosi—  ‘ko nu kho maggo, kā paṭipadā iddhipādabhāvanāyā’ti? Tassa mayhaṃ, bhikkhave, etadahosi—  ‘idha bhikkhu chandasamādhippadhānasaṅkhārasamannāgataṃ iddhipādaṃ bhāveti—  iti me chando na ca atilīno bhavissati, na ca atippaggahito bhavissati, na ca ajjhattaṃ saṃkhitto bhavissati, na ca bahiddhā vikkhitto bhavissati. Pacchāpuresaññī ca viharati—  yathā pure tathā pacchā, yathā pacchā tathā pure; yathā adho tathā uddhaṃ, yathā uddhaṃ tathā adho; yathā divā tathā rattiṃ, yathā rattiṃ tathā divā. Iti vivaṭena cetasā apariyonaddhena sappabhāsaṃ cittaṃ bhāveti. Vīriyasamādhi…pe…  cittasamādhi…  vīmaṃsāsamādhippadhānasaṅkhārasamannāgataṃ iddhipādaṃ bhāveti—  iti me vīmaṃsā na ca atilīnā bhavissati, na ca atippaggahitā bhavissati, na ca ajjhattaṃ saṃkhittā bhavissati, na ca bahiddhā vikkhittā bhavissati. Pacchāpuresaññī ca viharati—  yathā pure tathā pacchā, yathā pacchā tathā pure; yathā adho tathā uddhaṃ, yathā uddhaṃ tathā adho; yathā divā tathā rattiṃ yathā rattiṃ tathā divā’—  iti vivaṭena cetasā apariyonaddhena sappabhāsaṃ cittaṃ bhāveti. &lt;/div&gt;&lt;/div&gt;&lt;div class="q" id="p_14S5_1469"&gt; &lt;div class="p"&gt;&lt;span class="pN"&gt;1469&lt;/span&gt;Evaṃ bhāvitesu kho, bhikkhave, bhikkhu catūsu iddhipādesu evaṃ bahulīkatesu anekavihitaṃ iddhividhaṃ paccanubhoti—  ekopi hutvā bahudhā hoti, bahudhāpi hutvā eko hoti…pe…  yāva brahmalokāpi kāyena vasaṃ vatteti. Evaṃ bhāvitesu kho, bhikkhave, bhikkhu catūsu iddhipādesu evaṃ bahulīkatesu, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti. &lt;/div&gt;&lt;/div&gt;&lt;div class="CENTER" id="p_14S5_1470"&gt;&lt;span class="pN"&gt;1470&lt;/span&gt;Paṭhamaṃ.&lt;/div&gt;&lt;div class="CENTER" id="p_14S5_1471"&gt;&lt;span class="pN"&gt;1471&lt;/span&gt;(Chapi abhiññāyo vitthāretabbā.)&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272857" title="Go to previous page"&gt;&amp;lt;&amp;lt; 7.3 Ayoguḷavagga&lt;/a&gt;&lt;a href="javascript:void(0)" onclick="upP()" id="upL" name="272857" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274848" title="Go to next page"&gt;7.3.2 Ayoguḷasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
