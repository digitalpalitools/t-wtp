<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/4"&gt;4 Saññojanagocchaka&lt;/a&gt; » &lt;a href="/tipitaka/38P2/4/4.3"&gt;4.3 Saññojanasampayuttaduka&lt;/a&gt; » &lt;a href="/tipitaka/38P2/4/4.3/4.3.7"&gt;4.3.7 Pañhāvāra&lt;/a&gt; » &lt;a href="/tipitaka/38P2/4/4.3/4.3.7/4.3.7.1"&gt;4.3.7.1 Paccayānuloma&lt;/a&gt; » &lt;a href="/tipitaka/38P2/4/4.3/4.3.7/4.3.7.1/4.3.7.1.1"&gt;4.3.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Saññojanagocchaka&lt;/div&gt;&lt;div class=h&gt;Saññojanasampayuttaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_38P2_1492"&gt; &lt;div class="divNumber"&gt;71.&lt;/div&gt; &lt;div class="p"&gt;&lt;span class="pN"&gt;1492&lt;/span&gt;Saññojanasampayutto dhammo saññojanasampayuttassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  rāgaṃ…pe…  diṭṭhiṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  saññojanasampayuttādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_1493"&gt; &lt;div class="p"&gt;&lt;span class="pN"&gt;1493&lt;/span&gt;Saññojanasampayutto dhammo saññojanavippayuttassa dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  saññojanasampayuttādhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_1494"&gt; &lt;div class="p"&gt;&lt;span class="pN"&gt;1494&lt;/span&gt;Saññojanasampayutto dhammo saññojanasampayuttassa ca saññojanavippayuttassa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  saññojanasampayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_1495"&gt; &lt;div class="divNumber"&gt;72.&lt;/div&gt; &lt;div class="p"&gt;&lt;span class="pN"&gt;1495&lt;/span&gt;Saññojanavippayutto dhammo saññojanavippayuttassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati, pubbe suciṇṇāni…pe…  jhānā…pe…  ariyā maggā…pe…  phalaṃ…pe…  nibbānaṃ…pe…  nibbānaṃ gotrabhussa, vodānassa, maggassa, phalassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  saññojanavippayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_1496"&gt; &lt;div class="p"&gt;&lt;span class="pN"&gt;1496&lt;/span&gt;Saññojanavippayutto dhammo saññojanasampayuttassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ…pe…  uposathakammaṃ katvā taṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati, pubbe suciṇṇāni…pe…  jhānā…pe…  cakkhuṃ…pe…  vatthuṃ saññojanavippayutte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="264973" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="263570" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="264975" title="Go to next page"&gt; Anantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
