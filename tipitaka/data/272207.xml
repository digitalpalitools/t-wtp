<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/5V"&gt;5V Parivārapāḷi&lt;/a&gt; » &lt;a href="/tipitaka/5V/11"&gt;11 Adhikaraṇabheda&lt;/a&gt;&lt;/div&gt;&lt;div class="i"&gt;11.9 Sattasamathanidāna&lt;/div&gt;&lt;div class=h&gt;Adhikaraṇabheda&lt;/div&gt;&lt;div class=h&gt;Sattasamathanidāna&lt;/div&gt;&lt;div class="q" id="p_5V_1738"&gt; &lt;div class="divNumber"&gt;352.&lt;/div&gt; &lt;div class="p"&gt;&lt;span class="pN"&gt;1738&lt;/span&gt;Sammukhāvinayo kiṃnidāno, kiṃsamudayo, kiṃjātiko, kiṃpabhavo, kiṃsambhāro kiṃsamuṭṭhāno? Sativinayo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Amūḷhavinayo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Paṭiññātakaraṇaṃ kiṃnidānaṃ, kiṃsamudayaṃ, kiṃjātikaṃ, kiṃpabhavaṃ, kiṃsambhāraṃ, kiṃsamuṭṭhānaṃ? Yebhuyyasikā kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā? Tassapāpiyasikā kiṃnidānā, kiṃsamudayā, kiṃjātikā, kiṃpabhavā, kiṃsambhārā, kiṃsamuṭṭhānā? Tiṇavatthārako kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? &lt;/div&gt;&lt;/div&gt;&lt;div class="q" id="p_5V_1739"&gt; &lt;div class="p"&gt;&lt;span class="pN"&gt;1739&lt;/span&gt;Sammukhāvinayo nidānanidāno, nidānasamudayo, nidānajātiko, nidānapabhavo, nidānasambhāro, nidānasamuṭṭhāno. Sativinayo…pe…  amūḷhavinayo…pe…  paṭiññātakaraṇaṃ nidānanidānaṃ, nidānasamudayaṃ, nidānajātikaṃ, nidānapabhavaṃ, nidānasambhāraṃ, nidānasamuṭṭhānaṃ. Yebhuyyasikā…pe…  tassapāpiyasikā nidānanidānā, nidānasamudayā, nidānajātikā, nidānapabhavā, nidānasambhārā, nidānasamuṭṭhānā. Tiṇavatthārako nidānanidāno, nidānasamudayo, nidānajātiko, nidānapabhavo, nidānasambhāro, nidānasamuṭṭhāno. &lt;/div&gt;&lt;/div&gt;&lt;div class="q" id="p_5V_1740"&gt; &lt;div class="p"&gt;&lt;span class="pN"&gt;1740&lt;/span&gt;Sammukhāvinayo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Sativinayo…pe…  amūḷhavinayo…pe…  paṭiññātakaraṇaṃ…pe…  yebhuyyasikā…pe…  tassapāpiyasikā…pe…  tiṇavatthārako kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? &lt;/div&gt;&lt;/div&gt;&lt;div class="q" id="p_5V_1741"&gt; &lt;div class="p"&gt;&lt;span class="pN"&gt;1741&lt;/span&gt;Sammukhāvinayo hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno. Sativinayo…pe…  amūḷhavinayo…pe…  paṭiññātakaraṇaṃ hetunidānaṃ, hetusamudayaṃ, hetujātikaṃ, hetupabhavaṃ, hetusambhāraṃ, hetusamuṭṭhānaṃ. Yebhuyyasikā…pe…  tassapāpiyasikā hetunidānā, hetusamudayā, hetujātikā, hetupabhavā, hetusambhārā, hetusamuṭṭhānā. Tiṇavatthārako hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno. &lt;/div&gt;&lt;/div&gt;&lt;div class="q" id="p_5V_1742"&gt; &lt;div class="p"&gt;&lt;span class="pN"&gt;1742&lt;/span&gt;Sammukhāvinayo kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Sativinayo…pe…  amūḷhavinayo…pe…  paṭiññātakaraṇaṃ…pe…  yebhuyyasikā…pe…  tassapāpiyasikā…pe…  tiṇavatthārako kiṃnidāno, kiṃsamudayo, kiṃjātiko, kiṃpabhavo, kiṃsambhāro, kiṃsamuṭṭhāno? Sammukhāvinayo paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno. Sativinayo…pe…  amūḷhavinayo…pe…  paṭiññātakaraṇaṃ paccayanidānaṃ, paccayasamudayaṃ, paccayajātikaṃ, paccayapabhavaṃ, paccayasambhāraṃ, paccayasamuṭṭhānaṃ. Yebhuyyasikā…pe…  tassapāpiyasikā paccayanidānā, paccayasamudayā, paccayajātikā, paccayapabhavā, paccayasambhārā, paccayasamuṭṭhānā. Tiṇavatthārako paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno. &lt;/div&gt;&lt;/div&gt;&lt;div class="q" id="p_5V_1743"&gt; &lt;div class="divNumber"&gt;353.&lt;/div&gt; &lt;div class="p"&gt;&lt;span class="pN"&gt;1743&lt;/span&gt;Sattannaṃ samathānaṃ kati mūlāni, kati samuṭṭhānā? Sattannaṃ samathānaṃ chabbīsa mūlāni, chattiṃsa samuṭṭhānā. Sattannaṃ samathānaṃ katamāni chabbīsa mūlāni? Sammukhāvinayassa cattāri mūlāni—  saṃghasammukhatā, dhammasammukhatā, vinayasammukhatā, puggalasammukhatā; sativinayassa cattāri mūlāni; amūḷhavinayassa cattāri mūlāni; paṭiññātakaraṇassa dve mūlāni—  yo ca deseti yassa ca deseti; yebhuyyasikāya cattāri mūlāni; tassapāpiyasikāya cattāri mūlāni; tiṇavatthārakassa cattāri mūlāni—  saṃghasammukhatā, dhammasammukhatā, vinayasammukhatā, puggalasammukhatā—  sattannaṃ samathānaṃ imāni chabbīsa mūlāni. &lt;/div&gt;&lt;/div&gt;&lt;div class="q" id="p_5V_1744"&gt; &lt;div class="p"&gt;&lt;span class="pN"&gt;1744&lt;/span&gt;Sattannaṃ samathānaṃ katame chattiṃsa samuṭṭhānā? Sativinayassa kammassa kiriyā, karaṇaṃ, upagamanaṃ, ajjhupagamanaṃ, adhivāsanā, appaṭikkosanā. Amūḷhavinayassa kammassa…pe…  paṭiññātakaraṇassa kammassa…  yebhuyyasikāya kammassa…  tassapāpiyasikāya kammassa…  tiṇavatthārakassa kammassa kiriyā, karaṇaṃ, upagamanaṃ, ajjhupagamanaṃ, adhivāsanā, appaṭikkosanā—  sattannaṃ samathānaṃ ime chattiṃsa samuṭṭhānā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272206" title="Go to previous page"&gt;&amp;lt;&amp;lt; 11.8 Saṃsaṭṭhavāra&lt;/a&gt;&lt;a href="javascript:void(0)" onclick="upP()" id="upL" name="271635" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272208" title="Go to next page"&gt;11.10 Sattasamathanānatthādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
