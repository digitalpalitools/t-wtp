<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A8"&gt;17A8 Aṭṭhakanipātapāḷi&lt;/a&gt; » &lt;a href="/tipitaka/17A8/2"&gt;2 Dutiyapaṇṇāsaka&lt;/a&gt; » &lt;a href="/tipitaka/17A8/2/2.4"&gt;2.4 Sativagga&lt;/a&gt;&lt;/div&gt;&lt;div class="i"&gt;2.4.8 Appasādapavedanīyasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Sativagga&lt;/div&gt;&lt;div class=h&gt;Appasādapavedanīyasutta&lt;/div&gt;&lt;div class="q" id="p_17A8_843"&gt; &lt;div class="divNumber"&gt;88.&lt;/div&gt; &lt;div class="p"&gt;&lt;span class="pN"&gt;843&lt;/span&gt;“Aṭṭhahi, bhikkhave, dhammehi samannāgatassa bhikkhuno ākaṅkhamānā upāsakā appasādaṃ pavedeyyuṃ. Katamehi aṭṭhahi? Gihīnaṃ alābhāya parisakkati, gihīnaṃ anatthāya parisakkati, gihī akkosati paribhāsati, gihī gihīhi bhedeti, buddhassa avaṇṇaṃ bhāsati, dhammassa avaṇṇaṃ bhāsati, saṃghassa avaṇṇaṃ bhāsati, agocare ca naṃ passanti. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamānā upāsakā appasādaṃ pavedeyyuṃ. &lt;/div&gt;&lt;/div&gt;&lt;div class="q" id="p_17A8_844"&gt; &lt;div class="p"&gt;&lt;span class="pN"&gt;844&lt;/span&gt;Aṭṭhahi, bhikkhave, dhammehi samannāgatassa bhikkhuno ākaṅkhamānā upāsakā pasādaṃ pavedeyyuṃ. Katamehi aṭṭhahi? Na gihīnaṃ alābhāya parisakkati, na gihīnaṃ anatthāya parisakkati, na gihī akkosati paribhāsati, na gihī gihīhi bhedeti, buddhassa vaṇṇaṃ bhāsati, dhammassa vaṇṇaṃ bhāsati, saṃghassa vaṇṇaṃ bhāsati, gocare ca naṃ passanti. Imehi kho, bhikkhave, aṭṭhahi dhammehi samannāgatassa bhikkhuno ākaṅkhamānā upāsakā pasādaṃ pavedeyyun”ti. &lt;/div&gt;&lt;/div&gt;&lt;div class="CENTER" id="p_17A8_845"&gt;&lt;span class="pN"&gt;845&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276384" title="Go to previous page"&gt;&amp;lt;&amp;lt; 2.4.7 Pattanikujjanasutta&lt;/a&gt;&lt;a href="javascript:void(0)" onclick="upP()" id="upL" name="273201" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276386" title="Go to next page"&gt;2.4.9 Paṭisāraṇīyasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
