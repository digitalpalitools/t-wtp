<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/1"&gt;1 Mahākhandhaka&lt;/a&gt; » &lt;a href="/tipitaka/3V/1/1.14"&gt;1.14 Sāriputtamoggallānapabbajjākathā&lt;/a&gt;&lt;/div&gt;&lt;div class="i"&gt;1.14.1 Abhiññātānaṃpabbajjā&lt;/div&gt;&lt;div class=h&gt;Mahākhandhaka&lt;/div&gt;&lt;div class=h&gt;Sāriputtamoggallānapabbajjākathā&lt;/div&gt;&lt;div class=h&gt;Abhiññātānaṃpabbajjā&lt;/div&gt;&lt;div class="q" id="p_3V_239"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;239&lt;/span&gt;Tena kho pana samayena abhiññātā abhiññātā māgadhikā kulaputtā bhagavati brahmacariyaṃ caranti. Manussā ujjhāyanti khiyyanti vipācenti—  “aputtakatāya paṭipanno samaṇo gotamo, vedhabyāya paṭipanno samaṇo gotamo, kulupacchedāya paṭipanno samaṇo gotamo, idāni anena jaṭilasahassaṃ pabbājitaṃ, imāni ca aḍḍhateyyāni paribbājakasatāni sañcayāni pabbājitāni. Ime ca abhiññātā abhiññātā māgadhikā kulaputtā samaṇe gotame brahmacariyaṃ carantī”ti. Apissu bhikkhū disvā imāya gāthāya codenti—  &lt;/div&gt;&lt;/div&gt;&lt;div class="q" id="p_3V_240"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;240&lt;/div&gt; &lt;div class="G"&gt;“Āgato kho mahāsamaṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;māgadhānaṃ giribbajaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbe sañcaye netvāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kaṃsu dāni nayissatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_3V_241"&gt; &lt;div class="p"&gt;&lt;span class="pN"&gt;241&lt;/span&gt;Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ…pe…  “na, bhikkhave, so saddo ciraṃ bhavissati, sattāhameva bhavissati, sattāhassa accayena antaradhāyissati. Tena hi, bhikkhave, ye tumhe imāya gāthāya codenti—  &lt;/div&gt;&lt;/div&gt;&lt;div class="q" id="p_3V_242"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;242&lt;/div&gt; &lt;div class="G"&gt;‘Āgato kho mahāsamaṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;māgadhānaṃ giribbajaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbe sañcaye netvāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kaṃsu dāni nayissatī’ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_3V_243"&gt; &lt;div class="p"&gt;&lt;span class="pN"&gt;243&lt;/span&gt;Te tumhe imāya gāthāya paṭicodetha—  &lt;/div&gt;&lt;/div&gt;&lt;div class="q" id="p_3V_244"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;244&lt;/div&gt; &lt;div class="G"&gt;‘Nayanti ve mahāvīrā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;saddhammena tathāgatā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammena nayamānānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kā usūyā vijānatan’”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_3V_245"&gt; &lt;div class="p"&gt;&lt;span class="pN"&gt;245&lt;/span&gt;Tena kho pana samayena manussā bhikkhū disvā imāya gāthāya codenti—  &lt;/div&gt;&lt;/div&gt;&lt;div class="q" id="p_3V_246"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;246&lt;/div&gt; &lt;div class="G"&gt;“Āgato kho mahāsamaṇo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;māgadhānaṃ giribbajaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbe sañcaye netvāna,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kaṃsu dāni nayissatī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_3V_247"&gt; &lt;div class="p"&gt;&lt;span class="pN"&gt;247&lt;/span&gt;Bhikkhū te manusse imāya gāthāya paṭicodenti—  &lt;/div&gt;&lt;/div&gt;&lt;div class="q" id="p_3V_248"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;248&lt;/div&gt; &lt;div class="G"&gt;“Nayanti ve mahāvīrā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;saddhammena tathāgatā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Dhammena nayamānānaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;kā usūyā vijānatan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_3V_249"&gt; &lt;div class="p"&gt;&lt;span class="pN"&gt;249&lt;/span&gt;Manussā dhammena kira samaṇā sakyaputtiyā nenti no adhammenāti sattāhameva so saddo ahosi, sattāhassa accayena antaradhāyi. &lt;/div&gt;&lt;/div&gt;&lt;div class="CENTER" id="p_3V_250"&gt;&lt;span class="pN"&gt;250&lt;/span&gt;Sāriputtamoggallānapabbajjākathā niṭṭhitā.&lt;br /&gt; Catutthabhāṇavāro niṭṭhito.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271825" title="Go to previous page"&gt;&amp;lt;&amp;lt; 1.14 Sāriputtamoggallānapabbajjākathā&lt;/a&gt;&lt;a href="javascript:void(0)" onclick="upP()" id="upL" name="271825" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271826" title="Go to next page"&gt;1.15 Upajjhāyavattakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
