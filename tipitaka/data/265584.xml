<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/13"&gt;13 Piṭṭhiduka&lt;/a&gt; » &lt;a href="/tipitaka/38P2/13/13.2"&gt;13.2 Bhāvanāyapahātabbaduka&lt;/a&gt; » &lt;a href="/tipitaka/38P2/13/13.2/13.2.7"&gt;13.2.7 Pañhāvāra&lt;/a&gt; » &lt;a href="/tipitaka/38P2/13/13.2/13.2.7/13.2.7.1--4"&gt;13.2.7.1--4 Paccayānulomādi&lt;/a&gt; » &lt;a href="/tipitaka/38P2/13/13.2/13.2.7/13.2.7.1--4/13.2.7.1--4.1"&gt;13.2.7.1--4.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Piṭṭhiduka&lt;/div&gt;&lt;div class=h&gt;Bhāvanāyapahātabbaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānulomādi&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_38P2_4150"&gt; &lt;div class="divNumber"&gt;39.&lt;/div&gt; &lt;div class="p"&gt;&lt;span class="pN"&gt;4150&lt;/span&gt;Bhāvanāya pahātabbo dhammo bhāvanāya pahātabbassa dhammassa adhipatipaccayena paccayo—  ārammaṇādhipati sahajātādhipati. &lt;span class="bold"&gt;Ārammaṇādhipati&lt;/span&gt;—  bhāvanāya pahātabbaṃ rāgaṃ garuṃ katvā assādeti abhinandati, taṃ garuṃ katvā bhāvanāya pahātabbo rāgo uppajjati. &lt;span class="bold"&gt;Sahajātādhipati&lt;/span&gt;—  bhāvanāya pahātabbādhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_4151"&gt; &lt;div class="p"&gt;&lt;span class="pN"&gt;4151&lt;/span&gt;Bhāvanāya pahātabbo dhammo nabhāvanāya pahātabbassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  bhāvanāya pahātabbaṃ rāgaṃ garuṃ katvā assādeti abhinandati, taṃ garuṃ katvā nabhāvanāya pahātabbo rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  bhāvanāya pahātabbādhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_38P2_4152"&gt; &lt;div class="p"&gt;&lt;span class="pN"&gt;4152&lt;/span&gt;Bhāvanāya pahātabbo dhammo bhāvanāya pahātabbassa ca nabhāvanāya pahātabbassa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  bhāvanāya pahātabbādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_38P2_4153"&gt; &lt;div class="divNumber"&gt;40.&lt;/div&gt; &lt;div class="p"&gt;&lt;span class="pN"&gt;4153&lt;/span&gt;Nabhāvanāya pahātabbo dhammo nabhāvanāya pahātabbassa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā nabhāvanāya pahātabbo rāgo uppajjati. &lt;span class="bold"&gt;Sahajātādhipati&lt;/span&gt;—  nabhāvanāya pahātabbādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_38P2_4154"&gt; &lt;div class="p"&gt;&lt;span class="pN"&gt;4154&lt;/span&gt;Nabhāvanāya pahātabbo dhammo bhāvanāya pahātabbassa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  dānaṃ…pe…  jhānaṃ…pe…  cakkhuṃ…pe…  vatthuṃ nabhāvanāya pahātabbe khandhe garuṃ katvā assādeti abhinandati, taṃ garuṃ katvā bhāvanāya pahātabbo rāgo uppajjati. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265583" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="263869" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265585" title="Go to next page"&gt; Anantarādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
