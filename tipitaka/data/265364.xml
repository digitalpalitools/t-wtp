<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/10"&gt;10 Mahantaraduka&lt;/a&gt; » &lt;a href="/tipitaka/38P2/10/10.12"&gt;10.12 Ajjhattikaduka&lt;/a&gt; » &lt;a href="/tipitaka/38P2/10/10.12/10.12.7"&gt;10.12.7 Pañhāvāra&lt;/a&gt; » &lt;a href="/tipitaka/38P2/10/10.12/10.12.7/10.12.7.1"&gt;10.12.7.1 Paccayānuloma&lt;/a&gt; » &lt;a href="/tipitaka/38P2/10/10.12/10.12.7/10.12.7.1/10.12.7.1.1"&gt;10.12.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Vippayutta&lt;/div&gt;&lt;div class=h&gt;Mahantaraduka&lt;/div&gt;&lt;div class=h&gt;Ajjhattikaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Vippayutta&lt;/div&gt;&lt;div class="q" id="p_38P2_3203"&gt; &lt;div class="divNumber"&gt;357.&lt;/div&gt; &lt;div class="p"&gt;&lt;span class="pN"&gt;3203&lt;/span&gt;Ajjhattiko dhammo ajjhattikassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātaṃ&lt;/span&gt;—  paṭisandhikkhaṇe cittaṃ ajjhattikānaṃ kaṭattārūpānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  ajjhattikā khandhā purejātassa imassa ajjhattikassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_3204"&gt; &lt;div class="p"&gt;&lt;span class="pN"&gt;3204&lt;/span&gt;Ajjhattiko dhammo bāhirassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  ajjhattikā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe… . &lt;span class="bold"&gt;Purejātaṃ&lt;/span&gt;—  cakkhāyatanaṃ cakkhuviññāṇasahagatānaṃ khandhānaṃ…pe…  kāyāyatanaṃ kāyaviññāṇasahagatānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  ajjhattikā khandhā purejātassa imassa bāhirassa kāyassa vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3205"&gt; &lt;div class="p"&gt;&lt;span class="pN"&gt;3205&lt;/span&gt;Ajjhattiko dhammo ajjhattikassa ca bāhirassa ca dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  paṭisandhikkhaṇe ajjhattikā khandhā ajjhattikānañca bāhirānañca kaṭattārūpānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  cakkhāyatanaṃ cakkhuviññāṇassa sampayuttakānañca khandhānaṃ…pe…  kāyāyatanaṃ kāyaviññāṇassa sampayuttakānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  ajjhattikā khandhā purejātassa imassa ajjhattikassa ca bāhirassa ca kāyassa vippayuttapaccayena paccayo. (3) &lt;/div&gt;&lt;/div&gt;&lt;div class="q" id="p_38P2_3206"&gt; &lt;div class="divNumber"&gt;358.&lt;/div&gt; &lt;div class="p"&gt;&lt;span class="pN"&gt;3206&lt;/span&gt;Bāhiro dhammo bāhirassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  bāhirā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe…  khandhā vatthussa vippayuttapaccayena paccayo; vatthu khandhānaṃ vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu bāhirānaṃ khandhānaṃ vippayuttapaccayena paccayo. &lt;span class="bold"&gt;Pacchājātā&lt;/span&gt;—  bāhirā khandhā purejātassa imassa bāhirassa kāyassa vippayuttapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_3207"&gt; &lt;div class="p"&gt;&lt;span class="pN"&gt;3207&lt;/span&gt;Bāhiro dhammo ajjhattikassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. &lt;span class="bold"&gt;Sahajātā&lt;/span&gt;—  paṭisandhikkhaṇe bāhirā khandhā ajjhattikānaṃ kaṭattārūpānaṃ vippayuttapaccayena paccayo; paṭisandhikkhaṇe vatthu cittassa vippayuttapaccayena paccayo. &lt;span class="bold"&gt;Purejātaṃ&lt;/span&gt;—  vatthu cittassa vippayuttapaccayena paccayo. &lt;span class="bold"&gt;Pacchājātā&lt;/span&gt;—  bāhirā khandhā purejātassa imassa ajjhattikassa kāyassa vippayuttapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3208"&gt; &lt;div class="p"&gt;&lt;span class="pN"&gt;3208&lt;/span&gt;Bāhiro dhammo ajjhattikassa ca bāhirassa ca dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (3) &lt;/div&gt;&lt;/div&gt;&lt;div class="q" id="p_38P2_3209"&gt; &lt;div class="divNumber"&gt;359.&lt;/div&gt; &lt;div class="p"&gt;&lt;span class="pN"&gt;3209&lt;/span&gt;Ajjhattiko ca bāhiro ca dhammā ajjhattikassa dhammassa vippayuttapaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  paṭisandhikkhaṇe ajjhattikā ca bāhirā ca khandhā ajjhattikānaṃ kaṭattārūpānaṃ vippayuttapaccayena paccayo. &lt;span class="bold"&gt;Pacchājātaṃ&lt;/span&gt;—  pacchājātā…pe…  (Saṃkhittaṃ.) (1) &lt;/div&gt;&lt;/div&gt;&lt;div class="q" id="p_38P2_3210"&gt; &lt;div class="p"&gt;&lt;span class="pN"&gt;3210&lt;/span&gt;Ajjhattiko ca bāhiro ca dhammā bāhirassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (2) &lt;/div&gt;&lt;/div&gt;&lt;div class="q" id="p_38P2_3211"&gt; &lt;div class="p"&gt;&lt;span class="pN"&gt;3211&lt;/span&gt;Ajjhattiko ca bāhiro ca dhammā ajjhattikassa ca bāhirassa ca dhammassa vippayuttapaccayena paccayo—  sahajātaṃ, pacchājātaṃ. &lt;span class="bold"&gt;Sahajātā&lt;/span&gt;—  paṭisandhikkhaṇe ajjhattikā ca bāhirā ca khandhā…pe…  (Saṃkhittaṃ.) (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265363" title="Go to previous page"&gt;&amp;lt;&amp;lt; Jhānādi&lt;/a&gt;&lt;a href="javascript:void(0)" onclick="upP()" id="upL" name="263775" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265365" title="Go to next page"&gt; Atthyādi &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
