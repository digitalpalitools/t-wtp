<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/2"&gt;2 Niyāmapaṇṇāsaka&lt;/a&gt; » &lt;a href="/tipitaka/32Kv/2/2.1"&gt;2.1 Chaṭṭhavagga&lt;/a&gt;&lt;/div&gt;&lt;div class="i"&gt;2.1.5 Nirodhasamāpattikathā&lt;/div&gt;&lt;div class=h&gt;Niyāmapaṇṇāsaka&lt;/div&gt;&lt;div class=h&gt;Chaṭṭhavagga&lt;/div&gt;&lt;div class=h&gt;Nirodhasamāpattikathā&lt;/div&gt;&lt;div class="q" id="p_32Kv_1572"&gt; &lt;div class="divNumber"&gt;457.&lt;/div&gt; &lt;div class="p"&gt;&lt;span class="pN"&gt;1572&lt;/span&gt;๐ Nirodhasamāpatti asaṅkhatāti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe…pe…  nirodhasamāpatti asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe…pe…  dve asaṅkhatānīti? Āmantā. Dve tāṇāni…pe…  antarikā vāti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1573"&gt; &lt;div class="p"&gt;&lt;span class="pN"&gt;1573&lt;/span&gt;๐ Nirodhasamāpatti asaṅkhatāti? Āmantā. Atthi keci nirodhaṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? Āmantā. Atthi keci asaṅkhataṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1574"&gt; &lt;div class="divNumber"&gt;458.&lt;/div&gt; &lt;div class="p"&gt;&lt;span class="pN"&gt;1574&lt;/span&gt;๐ Nirodhā vodānaṃ vuṭṭhānaṃ paññāyatīti? Āmantā. Asaṅkhatā vodānaṃ vuṭṭhānaṃ paññāyatīti? Na hevaṃ vattabbe…pe…  nirodhaṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti? Āmantā. Asaṅkhataṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti? Na hevaṃ vattabbe…pe…  nirodhā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti? Āmantā. Asaṅkhatā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1575"&gt; &lt;div class="p"&gt;&lt;span class="pN"&gt;1575&lt;/span&gt;๐ Nirodhā vuṭṭhitaṃ tayo phassā phusanti—  suññato phasso, animitto phasso, appaṇihito phassoti? Āmantā. Asaṅkhatā vuṭṭhitaṃ tayo phassā phusanti—  suññato phasso, animitto phasso, appaṇihito phassoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1576"&gt; &lt;div class="p"&gt;&lt;span class="pN"&gt;1576&lt;/span&gt;๐ Nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti? Āmantā. Asaṅkhatā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_1577"&gt; &lt;div class="divNumber"&gt;459.&lt;/div&gt; &lt;div class="p"&gt;&lt;span class="pN"&gt;1577&lt;/span&gt;× Na vattabbaṃ—  “nirodhasamāpatti asaṅkhatā”ti? Āmantā. Saṅkhatāti? Na hevaṃ vattabbe…pe…  tena hi nirodhasamāpatti asaṅkhatāti. &lt;/div&gt;&lt;/div&gt;&lt;div class="CENTER" id="p_32Kv_1578"&gt;&lt;span class="pN"&gt;1578&lt;/span&gt;Nirodhasamāpattikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270186" title="Go to previous page"&gt;&amp;lt;&amp;lt; 2.1.4 Āruppakathā&lt;/a&gt;&lt;a href="javascript:void(0)" onclick="upP()" id="upL" name="268000" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270188" title="Go to next page"&gt;2.1.6 Ākāsakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
