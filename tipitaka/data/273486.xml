<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/1"&gt;1 Brahmajālasutta&lt;/a&gt; » &lt;a href="/tipitaka/6D/1/1.2"&gt;1.2 Sīla&lt;/a&gt;&lt;/div&gt;&lt;div class="i"&gt;1.2.1 Cūḷasīla&lt;/div&gt;&lt;div class=h&gt;Brahmajālasutta&lt;/div&gt;&lt;div class=h&gt;Sīla&lt;/div&gt;&lt;div class=h&gt;Cūḷasīla&lt;/div&gt;&lt;div class="q" id="p_6D_9"&gt; &lt;div class="divNumber"&gt;7.&lt;/div&gt; &lt;div class="p"&gt;&lt;span class="pN"&gt;9&lt;/span&gt;Appamattakaṃ kho panetaṃ, bhikkhave, oramattakaṃ sīlamattakaṃ, yena puthujjano tathāgatassa vaṇṇaṃ vadamāno vadeyya. Katamañca taṃ, bhikkhave, appamattakaṃ oramattakaṃ sīlamattakaṃ, yena puthujjano tathāgatassa vaṇṇaṃ vadamāno vadeyya? &lt;/div&gt;&lt;/div&gt;&lt;div class="q" id="p_6D_10"&gt; &lt;div class="divNumber"&gt;8.&lt;/div&gt; &lt;div class="p"&gt;&lt;span class="pN"&gt;10&lt;/span&gt;‘Pāṇātipātaṃ pahāya pāṇātipātā paṭivirato samaṇo gotamo nihitadaṇḍo, nihitasattho, lajjī, dayāpanno, sabbapāṇabhūtahitānukampī viharatī’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_11"&gt; &lt;div class="p"&gt;&lt;span class="pN"&gt;11&lt;/span&gt;‘Adinnādānaṃ pahāya adinnādānā paṭivirato samaṇo gotamo dinnādāyī dinnapāṭikaṅkhī, athenena sucibhūtena attanā viharatī’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_12"&gt; &lt;div class="p"&gt;&lt;span class="pN"&gt;12&lt;/span&gt;‘Abrahmacariyaṃ pahāya brahmacārī samaṇo gotamo ārācārī virato methunā gāmadhammā’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_13"&gt; &lt;div class="divNumber"&gt;9.&lt;/div&gt; &lt;div class="p"&gt;&lt;span class="pN"&gt;13&lt;/span&gt;‘Musāvādaṃ pahāya musāvādā paṭivirato samaṇo gotamo saccavādī saccasandho theto paccayiko avisaṃvādako lokassā’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_14"&gt; &lt;div class="p"&gt;&lt;span class="pN"&gt;14&lt;/span&gt;‘Pisuṇaṃ vācaṃ pahāya pisuṇāya vācāya paṭivirato samaṇo gotamo, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya. Iti bhinnānaṃ vā sandhātā, sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_15"&gt; &lt;div class="p"&gt;&lt;span class="pN"&gt;15&lt;/span&gt;‘Pharusaṃ vācaṃ pahāya pharusāya vācāya paṭivirato samaṇo gotamo, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_16"&gt; &lt;div class="p"&gt;&lt;span class="pN"&gt;16&lt;/span&gt;‘Samphappalāpaṃ pahāya samphappalāpā paṭivirato samaṇo gotamo kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitan’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="q" id="p_6D_17"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;17&lt;/span&gt;‘Bījagāmabhūtagāmasamārambhā paṭivirato samaṇo gotamo’ti—  iti vā hi, bhikkhave…pe… . &lt;/div&gt;&lt;/div&gt;&lt;div class="q" id="p_6D_18"&gt; &lt;div class="p"&gt;&lt;span class="pN"&gt;18&lt;/span&gt;‘Ekabhattiko samaṇo gotamo rattūparato virato vikālabhojanā… . &lt;/div&gt;&lt;/div&gt;&lt;div class="q" id="p_6D_19"&gt; &lt;div class="p"&gt;&lt;span class="pN"&gt;19&lt;/span&gt;Naccagītavāditavisūkadassanā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_20"&gt; &lt;div class="p"&gt;&lt;span class="pN"&gt;20&lt;/span&gt;Mālāgandhavilepanadhāraṇamaṇḍanavibhūsanaṭṭhānā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_21"&gt; &lt;div class="p"&gt;&lt;span class="pN"&gt;21&lt;/span&gt;Uccāsayanamahāsayanā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_22"&gt; &lt;div class="p"&gt;&lt;span class="pN"&gt;22&lt;/span&gt;Jātarūparajatapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_23"&gt; &lt;div class="p"&gt;&lt;span class="pN"&gt;23&lt;/span&gt;Āmakadhaññapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_24"&gt; &lt;div class="p"&gt;&lt;span class="pN"&gt;24&lt;/span&gt;Āmakamaṃsapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_25"&gt; &lt;div class="p"&gt;&lt;span class="pN"&gt;25&lt;/span&gt;Itthikumārikapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_26"&gt; &lt;div class="p"&gt;&lt;span class="pN"&gt;26&lt;/span&gt;Dāsidāsapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_27"&gt; &lt;div class="p"&gt;&lt;span class="pN"&gt;27&lt;/span&gt;Ajeḷakapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_28"&gt; &lt;div class="p"&gt;&lt;span class="pN"&gt;28&lt;/span&gt;Kukkuṭasūkarapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_29"&gt; &lt;div class="p"&gt;&lt;span class="pN"&gt;29&lt;/span&gt;Hatthigavassavaḷavapaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_30"&gt; &lt;div class="p"&gt;&lt;span class="pN"&gt;30&lt;/span&gt;Khettavatthupaṭiggahaṇā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_31"&gt; &lt;div class="p"&gt;&lt;span class="pN"&gt;31&lt;/span&gt;Dūteyyapahiṇagamanānuyogā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_32"&gt; &lt;div class="p"&gt;&lt;span class="pN"&gt;32&lt;/span&gt;Kayavikkayā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_33"&gt; &lt;div class="p"&gt;&lt;span class="pN"&gt;33&lt;/span&gt;Tulākūṭakaṃsakūṭamānakūṭā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_34"&gt; &lt;div class="p"&gt;&lt;span class="pN"&gt;34&lt;/span&gt;Ukkoṭanavañcananikatisāciyogā paṭivirato samaṇo gotamo… . &lt;/div&gt;&lt;/div&gt;&lt;div class="q" id="p_6D_35"&gt; &lt;div class="p"&gt;&lt;span class="pN"&gt;35&lt;/span&gt;Chedanavadhabandhanaviparāmosaālopasahasākārā paṭivirato samaṇo gotamo’ti—  iti vā hi, bhikkhave, puthujjano tathāgatassa vaṇṇaṃ vadamāno vadeyya. &lt;/div&gt;&lt;/div&gt;&lt;div class="CENTER" id="p_6D_36"&gt;&lt;span class="pN"&gt;36&lt;/span&gt;Cūḷasīlaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272259" title="Go to previous page"&gt;&amp;lt;&amp;lt; 1.2 Sīla&lt;/a&gt;&lt;a href="javascript:void(0)" onclick="upP()" id="upL" name="272259" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273487" title="Go to next page"&gt;1.2.2 Majjhimasīla &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
