<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/12"&gt;12 Vacchagottasaṃyutta&lt;/a&gt; » &lt;a href="/tipitaka/13S3/12/12.1"&gt;12.1 Vacchagottavagga&lt;/a&gt;&lt;/div&gt;&lt;div class="i"&gt;12.1.3 Saññāaññāṇasutta&lt;/div&gt;&lt;div class=h&gt;Vacchagottasaṃyutta&lt;/div&gt;&lt;div class=h&gt;Vacchagottavagga&lt;/div&gt;&lt;div class=h&gt;Saññāaññāṇasutta&lt;/div&gt;&lt;div class="q" id="p_13S3_1240"&gt; &lt;div class="divNumber"&gt;609.&lt;/div&gt; &lt;div class="p"&gt;&lt;span class="pN"&gt;1240&lt;/span&gt;Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca—  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti? “Saññāya kho, vaccha, aññāṇā, saññāsamudaye aññāṇā, saññānirodhe aññāṇā, saññānirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti. &lt;/div&gt;&lt;/div&gt;&lt;div class="CENTER" id="p_13S3_1241"&gt;&lt;span class="pN"&gt;1241&lt;/span&gt;Tatiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274283" title="Go to previous page"&gt;&amp;lt;&amp;lt; 12.1.2 Vedanāaññāṇasutta&lt;/a&gt;&lt;a href="javascript:void(0)" onclick="upP()" id="upL" name="272761" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274285" title="Go to next page"&gt;12.1.4 Saṅkhāraaññāṇasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
