<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/3"&gt;3 Dhātusaṃyutta&lt;/a&gt; » &lt;a href="/tipitaka/12S2/3/3.1"&gt;3.1 Nānattavagga&lt;/a&gt;&lt;/div&gt;&lt;div class="i"&gt;3.1.8 Nopariyesanānānattasutta&lt;/div&gt;&lt;div class=h&gt;Dhātusaṃyutta&lt;/div&gt;&lt;div class=h&gt;Nānattavagga&lt;/div&gt;&lt;div class=h&gt;Nopariyesanānānattasutta&lt;/div&gt;&lt;div class="q" id="p_12S2_665"&gt; &lt;div class="divNumber"&gt;92.&lt;/div&gt; &lt;div class="p"&gt;&lt;span class="pN"&gt;665&lt;/span&gt;Sāvatthiyaṃ viharati. “Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ; no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati chandanānattaṃ, no chandanānattaṃ paṭicca uppajjati saṅkappanānattaṃ, no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattaṃ. Katamañca, bhikkhave, dhātunānattaṃ? Rūpadhātu…pe…  dhammadhātu—  idaṃ vuccati, bhikkhave, dhātunānattaṃ. &lt;/div&gt;&lt;/div&gt;&lt;div class="q" id="p_12S2_666"&gt; &lt;div class="p"&gt;&lt;span class="pN"&gt;666&lt;/span&gt;Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati…pe…  pariyesanānānattaṃ; no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati chandanānattaṃ, no chandanānattaṃ paṭicca uppajjati saṅkappanānattaṃ, no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattaṃ? &lt;/div&gt;&lt;/div&gt;&lt;div class="q" id="p_12S2_667"&gt; &lt;div class="p"&gt;&lt;span class="pN"&gt;667&lt;/span&gt;Rūpadhātuṃ, bhikkhave, paṭicca uppajjati rūpasaññā…pe…  dhammadhātuṃ paṭicca uppajjati dhammasaññā, dhammasaññaṃ paṭicca uppajjati…pe…  dhammapariyesanā; no dhammapariyesanaṃ paṭicca uppajjati dhammapariḷāho, no dhammapariḷāhaṃ paṭicca uppajjati dhammacchando, no dhammacchandaṃ paṭicca uppajjati dhammasaṅkappo, no dhammasaṅkappaṃ paṭicca uppajjati dhammasaññā, no dhammasaññaṃ paṭicca uppajjati dhammadhātu. &lt;/div&gt;&lt;/div&gt;&lt;div class="q" id="p_12S2_668"&gt; &lt;div class="p"&gt;&lt;span class="pN"&gt;668&lt;/span&gt;Evaṃ kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati…pe…  pariyesanānānattaṃ; no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati chandanānattaṃ, no chandanānattaṃ paṭicca uppajjati saṅkappanānattaṃ, no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattan”ti. &lt;/div&gt;&lt;/div&gt;&lt;div class="CENTER" id="p_12S2_669"&gt;&lt;span class="pN"&gt;669&lt;/span&gt;Aṭṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273977" title="Go to previous page"&gt;&amp;lt;&amp;lt; 3.1.7 Saññānānattasutta&lt;/a&gt;&lt;a href="javascript:void(0)" onclick="upP()" id="upL" name="272725" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273979" title="Go to next page"&gt;3.1.9 Bāhiraphassanānattasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
