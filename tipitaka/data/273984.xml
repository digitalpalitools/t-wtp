<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/3"&gt;3 Dhātusaṃyutta&lt;/a&gt; » &lt;a href="/tipitaka/12S2/3/3.2"&gt;3.2 Dutiyavagga&lt;/a&gt;&lt;/div&gt;&lt;div class="i"&gt;3.2.4 Hīnādhimuttikasutta&lt;/div&gt;&lt;div class=h&gt;Dhātusaṃyutta&lt;/div&gt;&lt;div class=h&gt;Dutiyavagga&lt;/div&gt;&lt;div class=h&gt;Hīnādhimuttikasutta&lt;/div&gt;&lt;div class="q" id="p_12S2_706"&gt; &lt;div class="divNumber"&gt;98.&lt;/div&gt; &lt;div class="p"&gt;&lt;span class="pN"&gt;706&lt;/span&gt;Sāvatthiyaṃ viharati. “Dhātusova, bhikkhave, sattā saṃsandanti samenti. Hīnādhimuttikā hīnādhimuttikehi saddhiṃ saṃsandanti samenti; kalyāṇādhimuttikā kalyāṇādhimuttikehi saddhiṃ saṃsandanti samenti. &lt;/div&gt;&lt;/div&gt;&lt;div class="q" id="p_12S2_707"&gt; &lt;div class="p"&gt;&lt;span class="pN"&gt;707&lt;/span&gt;Atītampi kho, bhikkhave, addhānaṃ dhātusova sattā saṃsandiṃsu samiṃsu. Hīnādhimuttikā hīnādhimuttikehi saddhiṃ saṃsandiṃsu samiṃsu; kalyāṇādhimuttikā kalyāṇādhimuttikehi saddhiṃ saṃsandiṃsu samiṃsu. &lt;/div&gt;&lt;/div&gt;&lt;div class="q" id="p_12S2_708"&gt; &lt;div class="p"&gt;&lt;span class="pN"&gt;708&lt;/span&gt;Anāgatampi kho, bhikkhave, addhānaṃ dhātusova sattā saṃsandissanti samessanti. Hīnādhimuttikā hīnādhimuttikehi saddhiṃ saṃsandissanti samessanti; kalyāṇādhimuttikā kalyāṇādhimuttikehi saddhiṃ saṃsandissanti samessanti. &lt;/div&gt;&lt;/div&gt;&lt;div class="q" id="p_12S2_709"&gt; &lt;div class="p"&gt;&lt;span class="pN"&gt;709&lt;/span&gt;Etarahipi kho, bhikkhave, paccuppannaṃ addhānaṃ dhātusova sattā saṃsandanti samenti. Hīnādhimuttikā hīnādhimuttikehi saddhiṃ saṃsandanti samenti; kalyāṇādhimuttikā kalyāṇādhimuttikehi saddhiṃ saṃsandanti samentī”ti. &lt;/div&gt;&lt;/div&gt;&lt;div class="CENTER" id="p_12S2_710"&gt;&lt;span class="pN"&gt;710&lt;/span&gt;Catutthaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273983" title="Go to previous page"&gt;&amp;lt;&amp;lt; 3.2.3 Giñjakāvasathasutta&lt;/a&gt;&lt;a href="javascript:void(0)" onclick="upP()" id="upL" name="272726" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273985" title="Go to next page"&gt;3.2.5 Caṅkamasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
