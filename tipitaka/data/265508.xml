<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/12"&gt;12 Kilesagocchaka&lt;/a&gt; » &lt;a href="/tipitaka/38P2/12/12.1"&gt;12.1 Kilesaduka&lt;/a&gt; » &lt;a href="/tipitaka/38P2/12/12.1/12.1.3"&gt;12.1.3 Paccayavāra&lt;/a&gt; » &lt;a href="/tipitaka/38P2/12/12.1/12.1.3/12.1.3.1"&gt;12.1.3.1 Paccayānuloma&lt;/a&gt; » &lt;a href="/tipitaka/38P2/12/12.1/12.1.3/12.1.3.1/12.1.3.1.1"&gt;12.1.3.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Hetu&lt;/div&gt;&lt;div class=h&gt;Kilesagocchaka&lt;/div&gt;&lt;div class=h&gt;Kilesaduka&lt;/div&gt;&lt;div class=h&gt;Paccayavāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Hetu&lt;/div&gt;&lt;div class="q" id="p_38P2_3834"&gt; &lt;div class="divNumber"&gt;10.&lt;/div&gt; &lt;div class="p"&gt;&lt;span class="pN"&gt;3834&lt;/span&gt;Kilesaṃ dhammaṃ paccayā kileso dhammo uppajjati hetupaccayā…  tīṇi. (Paṭiccasadisā.) &lt;/div&gt;&lt;/div&gt;&lt;div class="q" id="p_38P2_3835"&gt; &lt;div class="p"&gt;&lt;span class="pN"&gt;3835&lt;/span&gt;Nokilesaṃ dhammaṃ paccayā nokileso dhammo uppajjati hetupaccayā—  nokilesaṃ ekaṃ khandhaṃ paccayā tayo khandhā…pe…  (yāva ajjhattikā mahābhūtā) vatthuṃ paccayā nokilesā khandhā. (1) &lt;/div&gt;&lt;/div&gt;&lt;div class="q" id="p_38P2_3836"&gt; &lt;div class="p"&gt;&lt;span class="pN"&gt;3836&lt;/span&gt;Nokilesaṃ dhammaṃ paccayā kileso dhammo uppajjati hetupaccayā—  nokilese khandhe paccayā kilesā, vatthuṃ paccayā kilesā. (2) &lt;/div&gt;&lt;/div&gt;&lt;div class="q" id="p_38P2_3837"&gt; &lt;div class="p"&gt;&lt;span class="pN"&gt;3837&lt;/span&gt;Nokilesaṃ dhammaṃ paccayā kileso ca nokileso ca dhammā uppajjanti hetupaccayā—  nokilesaṃ ekaṃ khandhaṃ paccayā tayo khandhā kilesā ca cittasamuṭṭhānañca rūpaṃ…pe…  dve khandhe…pe…  vatthuṃ paccayā kilesā, mahābhūte paccayā cittasamuṭṭhānaṃ rūpaṃ, vatthuṃ paccayā kilesā ca sampayuttakā ca khandhā. (3) &lt;/div&gt;&lt;/div&gt;&lt;div class="q" id="p_38P2_3838"&gt; &lt;div class="divNumber"&gt;11.&lt;/div&gt; &lt;div class="p"&gt;&lt;span class="pN"&gt;3838&lt;/span&gt;Kilesañca nokilesañca dhammaṃ paccayā kileso dhammo uppajjati hetupaccayā—  lobhañca sampayuttake ca khandhe paccayā moho diṭṭhi thinaṃ uddhaccaṃ ahirikaṃ anottappaṃ (cakkaṃ). Lobhañca vatthuñca paccayā kilesā. (1) &lt;/div&gt;&lt;/div&gt;&lt;div class="q" id="p_38P2_3839"&gt; &lt;div class="p"&gt;&lt;span class="pN"&gt;3839&lt;/span&gt;Kilesañca nokilesañca dhammaṃ paccayā nokileso dhammo uppajjati hetupaccayā—  nokilesaṃ ekaṃ khandhañca kilesañca paccayā tayo khandhā cittasamuṭṭhānañca rūpaṃ…pe…  dve khandhe ca…pe…  kilese ca mahābhūte ca paccayā cittasamuṭṭhānaṃ rūpaṃ, kilese ca vatthuñca paccayā nokilesā khandhā. (2) &lt;/div&gt;&lt;/div&gt;&lt;div class="q" id="p_38P2_3840"&gt; &lt;div class="p"&gt;&lt;span class="pN"&gt;3840&lt;/span&gt;Kilesañca nokilesañca dhammaṃ paccayā kileso ca nokileso ca dhammā uppajjanti hetupaccayā—  nokilesaṃ ekaṃ khandhañca lobhañca paccayā tayo khandhā moho diṭṭhi thinaṃ uddhaccaṃ ahirikaṃ anottappaṃ cittasamuṭṭhānañca rūpaṃ…pe…  dve khandhe ca…pe…  (cakkaṃ). Lobhañca vatthuñca paccayā moho diṭṭhi thinaṃ uddhaccaṃ ahirikaṃ anottappaṃ sampayuttakā ca khandhā. (Cakkaṃ.) (3) &lt;/div&gt;&lt;/div&gt;&lt;div class="q" id="p_38P2_3841"&gt; &lt;div class="p"&gt;&lt;span class="pN"&gt;3841&lt;/span&gt;(Ārammaṇapaccaye nokilesamūle pañca viññāṇā kātabbā.) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263831" title="Go to previous page"&gt;&amp;lt;&amp;lt; 12.1.3.1.1 Vibhaṅgavāra&lt;/a&gt;&lt;a href="javascript:void(0)" onclick="upP()" id="upL" name="263831" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263832" title="Go to next page"&gt;12.1.3.1.2 Saṅkhyāvāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
