<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/4"&gt;4 Pavāraṇākkhandhaka&lt;/a&gt;&lt;/div&gt;&lt;div class="i"&gt;4.2 Pavāraṇābheda&lt;/div&gt;&lt;div class=h&gt;Pavāraṇākkhandhaka&lt;/div&gt;&lt;div class=h&gt;Pavāraṇābheda&lt;/div&gt;&lt;div class="q" id="p_3V_963"&gt; &lt;div class="divNumber"&gt;212.&lt;/div&gt; &lt;div class="p"&gt;&lt;span class="pN"&gt;963&lt;/span&gt;Atha kho bhikkhūnaṃ etadahosi—  “kati nu kho pavāraṇā”ti? Bhagavato etamatthaṃ ārocesuṃ. “Dvemā, bhikkhave, pavāraṇā—  cātuddasikā ca pannarasikā ca. Imā kho, bhikkhave, dve pavāraṇā”ti. &lt;/div&gt;&lt;/div&gt;&lt;div class="q" id="p_3V_964"&gt; &lt;div class="p"&gt;&lt;span class="pN"&gt;964&lt;/span&gt;Atha kho bhikkhūnaṃ etadahosi—  “kati nu kho pavāraṇakammānī”ti? Bhagavato etamatthaṃ ārocesuṃ. “Cattārimāni, bhikkhave, pavāraṇakammāni—  adhammena vaggaṃ pavāraṇakammaṃ, adhammena samaggaṃ pavāraṇakammaṃ, dhammena vaggaṃ pavāraṇakammaṃ, dhammena samaggaṃ pavāraṇakammaṃ. Tatra, bhikkhave, yadidaṃ adhammena vaggaṃ pavāraṇakammaṃ, na, bhikkhave, evarūpaṃ pavāraṇakammaṃ kātabbaṃ; na ca mayā evarūpaṃ pavāraṇakammaṃ anuññātaṃ. Tatra, bhikkhave, yadidaṃ adhammena samaggaṃ pavāraṇakammaṃ, na, bhikkhave, evarūpaṃ pavāraṇakammaṃ kātabbaṃ; na ca mayā evarūpaṃ pavāraṇakammaṃ anuññātaṃ. Tatra, bhikkhave, yadidaṃ dhammena vaggaṃ pavāraṇakammaṃ, na, bhikkhave, evarūpaṃ pavāraṇakammaṃ kātabbaṃ; na ca mayā evarūpaṃ pavāraṇakammaṃ anuññātaṃ. Tatra, bhikkhave, yadidaṃ dhammena samaggaṃ pavāraṇakammaṃ, evarūpaṃ, bhikkhave, pavāraṇakammaṃ kātabbaṃ; evarūpañca mayā pavāraṇakammaṃ anuññātaṃ. Tasmātiha, bhikkhave, evarūpaṃ pavāraṇakammaṃ karissāma yadidaṃ dhammena samagganti, evañhi vo, bhikkhave, sikkhitabban”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271928" title="Go to previous page"&gt;&amp;lt;&amp;lt; 4.1 Aphāsukavihāra&lt;/a&gt;&lt;a href="javascript:void(0)" onclick="upP()" id="upL" name="271606" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271930" title="Go to next page"&gt;4.3 Pavāraṇādānānujānana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
