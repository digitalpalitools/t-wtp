<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/4"&gt;4 Niggahapaṇṇāsaka&lt;/a&gt; » &lt;a href="/tipitaka/32Kv/4/4.4"&gt;4.4 Ekūnavīsatimavagga&lt;/a&gt;&lt;/div&gt;&lt;div class="i"&gt;4.4.1 Kilesajahanakathā&lt;/div&gt;&lt;div class=h&gt;Niggahapaṇṇāsaka&lt;/div&gt;&lt;div class=h&gt;Ekūnavīsatimavagga&lt;/div&gt;&lt;div class=h&gt;Kilesajahanakathā&lt;/div&gt;&lt;div class="q" id="p_32Kv_2583"&gt; &lt;div class="divNumber"&gt;828.&lt;/div&gt; &lt;div class="p"&gt;&lt;span class="pN"&gt;2583&lt;/span&gt;๐ Atīte kilese jahatīti? Āmantā. Niruddhaṃ nirodheti, vigataṃ vigameti, khīṇaṃ khepeti, atthaṅgataṃ atthaṅgameti, abbhatthaṅgataṃ abbhatthaṅgametīti? Na hevaṃ vattabbe…pe…  atīte kilese jahatīti? Āmantā. Nanu atītaṃ niruddhanti? Āmantā. Hañci atītaṃ niruddhaṃ, no ca vata re vattabbe—  “atīte kilese jahatī”ti. Atīte kilese jahatīti? Āmantā. Nanu atītaṃ natthīti? Āmantā. Hañci atītaṃ natthi, no ca vata re vattabbe—  “atīte kilese jahatī”ti. &lt;/div&gt;&lt;/div&gt;&lt;div class="q" id="p_32Kv_2584"&gt; &lt;div class="divNumber"&gt;829.&lt;/div&gt; &lt;div class="p"&gt;&lt;span class="pN"&gt;2584&lt;/span&gt;๐ Anāgate kilese jahatīti? Āmantā. Ajātaṃ ajaneti, asañjātaṃ asañjaneti, anibbattaṃ anibbatteti, apātubhūtaṃ apātubhāvetīti? Na hevaṃ vattabbe…pe…  anāgate kilese jahatīti? Āmantā. Nanu anāgataṃ ajātanti? Āmantā. Hañci anāgataṃ ajātaṃ, no ca vata re vattabbe—  “anāgate kilese jahatī”ti. Anāgate kilese jahatīti? Āmantā. Nanu anāgataṃ natthīti? Āmantā. Hañci anāgataṃ natthi, no ca vata re vattabbe—  “anāgate kilese jahatī”ti. &lt;/div&gt;&lt;/div&gt;&lt;div class="q" id="p_32Kv_2585"&gt; &lt;div class="divNumber"&gt;830.&lt;/div&gt; &lt;div class="p"&gt;&lt;span class="pN"&gt;2585&lt;/span&gt;๐ Paccuppanne kilese jahatīti? Āmantā. Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti? Na hevaṃ vattabbe…pe…  rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti? Na hevaṃ vattabbe…pe…  &lt;/div&gt;&lt;/div&gt;&lt;div class="q" id="p_32Kv_2586"&gt; &lt;div class="p"&gt;&lt;span class="pN"&gt;2586&lt;/span&gt;๐ Rāgo cittasampayutto, maggo cittasampayuttoti? Āmantā. Dvinnaṃ cittānaṃ samodhānaṃ hotīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2587"&gt; &lt;div class="p"&gt;&lt;span class="pN"&gt;2587&lt;/span&gt;๐ Rāgo akusalo, maggo kusaloti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2588"&gt; &lt;div class="p"&gt;&lt;span class="pN"&gt;2588&lt;/span&gt;๐ Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā—  “cattārimāni, bhikkhave, suvidūravidūrāni. Katamāni cattāri? Nabhañca, bhikkhave, pathavī ca—  idaṃ paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva suttantoti? Āmantā. Tena hi na vattabbaṃ—  “kusalākusalā…pe…  sammukhībhāvaṃ āgacchantī”ti. &lt;/div&gt;&lt;/div&gt;&lt;div class="q" id="p_32Kv_2589"&gt; &lt;div class="divNumber"&gt;831.&lt;/div&gt; &lt;div class="p"&gt;&lt;span class="pN"&gt;2589&lt;/span&gt;× Na vattabbaṃ—  “atīte kilese jahati, anāgate kilese jahati, paccuppanne kilese jahatī”ti? Āmantā. Natthi kilese jahatīti? Na hevaṃ vattabbe…pe…  tena hi atīte kilese jahati, anāgate kilese jahati, paccuppanne kilese jahatīti. &lt;/div&gt;&lt;/div&gt;&lt;div class="CENTER" id="p_32Kv_2590"&gt;&lt;span class="pN"&gt;2590&lt;/span&gt;Kilesajahanakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268013" title="Go to previous page"&gt;&amp;lt;&amp;lt; 4.4 Ekūnavīsatimavagga&lt;/a&gt;&lt;a href="javascript:void(0)" onclick="upP()" id="upL" name="268013" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270315" title="Go to next page"&gt;4.4.2 Suññatākathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
