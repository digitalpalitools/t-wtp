<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/2"&gt;2 Yuganaddhavagga&lt;/a&gt; » &lt;a href="/tipitaka/26Ps/2/2.3"&gt;2.3 Bojjhaṅgakathā&lt;/a&gt;&lt;/div&gt;&lt;div class="i"&gt;2.3.2 Suttantaniddesa&lt;/div&gt;&lt;div class=h&gt;Yuganaddhavagga&lt;/div&gt;&lt;div class=h&gt;Bojjhaṅgakathā&lt;/div&gt;&lt;div class=h&gt;Suttantaniddesa&lt;/div&gt;&lt;div class="q" id="p_26Ps_1457"&gt; &lt;div class="divNumber"&gt;21.&lt;/div&gt; &lt;div class="p"&gt;&lt;span class="pN"&gt;1457&lt;/span&gt;Kathaṃ &lt;span class="bold"&gt;satisambojjhaṅgo iti ce me hotī&lt;/span&gt;ti bojjhaṅgo? Yāvatā nirodhūpaṭṭhāti tāvatā satisambojjhaṅgo. Iti ce me hotīti bojjhaṅgo. Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci. Evameva yāvatā nirodhūpaṭṭhāti tāvatā satisambojjhaṅgo. Iti ce me hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1458"&gt; &lt;div class="p"&gt;&lt;span class="pN"&gt;1458&lt;/span&gt;Kathaṃ &lt;span class="bold"&gt;appamāṇo iti ce me hotī&lt;/span&gt;ti bojjhaṅgo? Pamāṇabaddhā kilesā, sabbe ca pariyuṭṭhānā, ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena. Yāvatā nirodhūpaṭṭhāti tāvatā appamāṇo. Iti ce me hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1459"&gt; &lt;div class="p"&gt;&lt;span class="pN"&gt;1459&lt;/span&gt;Kathaṃ &lt;span class="bold"&gt;susamāraddho iti ce me hotī&lt;/span&gt;ti bojjhaṅgo? Visamā kilesā, sabbe ca pariyuṭṭhānā, ye ca saṅkhārā ponobhavikā, samadhammo nirodho santaṭṭhena paṇītaṭṭhena. Yāvatā nirodhūpaṭṭhāti tāvatā susamāraddho iti ce me hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1460"&gt; &lt;div class="p"&gt;&lt;span class="pN"&gt;1460&lt;/span&gt;Kathaṃ &lt;span class="bold"&gt;“tiṭṭhantañca naṃ tiṭṭhatī”ti pajānāmi; sacepi cavati “idappaccayā cavatī”ti pajānāmi?&lt;/span&gt; Katihākārehi satisambojjhaṅgo tiṭṭhati? Katihākārehi satisambojjhaṅgo cavati? Aṭṭhahākārehi satisambojjhaṅgo tiṭṭhati. Aṭṭhahākārehi satisambojjhaṅgo cavati. &lt;/div&gt;&lt;/div&gt;&lt;div class="q" id="p_26Ps_1461"&gt; &lt;div class="p"&gt;&lt;span class="pN"&gt;1461&lt;/span&gt;Katamehi &lt;span class="bold"&gt;aṭṭhahākārehi satisambojjhaṅgo tiṭṭhati?&lt;/span&gt; Anuppādaṃ āvajjitattā satisambojjhaṅgo tiṭṭhati, uppādaṃ anāvajjitattā satisambojjhaṅgo tiṭṭhati, appavattaṃ āvajjitattā satisambojjhaṅgo tiṭṭhati, pavattaṃ anāvajjitattā satisambojjhaṅgo tiṭṭhati, animittaṃ āvajjitattā satisambojjhaṅgo tiṭṭhati, nimittaṃ anāvajjitattā satisambojjhaṅgo tiṭṭhati, nirodhaṃ āvajjitattā satisambojjhaṅgo tiṭṭhati, saṅkhāre anāvajjitattā satisambojjhaṅgo tiṭṭhati—  imehi aṭṭhahākārehi satisambojjhaṅgo tiṭṭhati. &lt;/div&gt;&lt;/div&gt;&lt;div class="q" id="p_26Ps_1462"&gt; &lt;div class="p"&gt;&lt;span class="pN"&gt;1462&lt;/span&gt;Katamehi &lt;span class="bold"&gt;aṭṭhahākārehi satisambojjhaṅgo cavati?&lt;/span&gt; Uppādaṃ āvajjitattā satisambojjhaṅgo cavati, anuppādaṃ anāvajjitattā satisambojjhaṅgo cavati, pavattaṃ āvajjitattā satisambojjhaṅgo cavati, appavattaṃ anāvajjitattā satisambojjhaṅgo cavati, nimittaṃ āvajjitattā satisambojjhaṅgo cavati, animittaṃ anāvajjitattā satisambojjhaṅgo cavati, saṅkhāre āvajjitattā satisambojjhaṅgo cavati, nirodhaṃ anāvajjitattā satisambojjhaṅgo cavati—  imehi aṭṭhahākārehi satisambojjhaṅgo cavati. Evaṃ “tiṭṭhantañca naṃ tiṭṭhatī”ti pajānāmi. Sacepi cavati, “idappaccayā me cavatī”ti pajānāmi…pe… . &lt;/div&gt;&lt;/div&gt;&lt;div class="q" id="p_26Ps_1463"&gt; &lt;div class="p"&gt;&lt;span class="pN"&gt;1463&lt;/span&gt;Kathaṃ &lt;span class="bold"&gt;upekkhāsambojjhaṅgo iti ce me hotī&lt;/span&gt;ti bojjhaṅgo? Yāvatā nirodhūpaṭṭhāti tāvatā upekkhāsambojjhaṅgo iti ce me hotīti bojjhaṅgo. Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci. Evameva yāvatā nirodhūpaṭṭhāti tāvatā upekkhāsambojjhaṅgo iti ce hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1464"&gt; &lt;div class="p"&gt;&lt;span class="pN"&gt;1464&lt;/span&gt;Kathaṃ &lt;span class="bold"&gt;appamāṇo iti ce hotī&lt;/span&gt;ti bojjhaṅgo? Pamāṇabaddhā kilesā, sabbe ca pariyuṭṭhānā, ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena. Yāvatā nirodhūpaṭṭhāti tāvatā appamāṇo iti ce hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1465"&gt; &lt;div class="p"&gt;&lt;span class="pN"&gt;1465&lt;/span&gt;Kathaṃ &lt;span class="bold"&gt;susamāraddho iti ce hotī&lt;/span&gt;ti bojjhaṅgo? Visamā kilesā, sabbe ca pariyuṭṭhānā, ye ca saṅkhārā ponobhavikā samadhammo nirodho santaṭṭhena paṇītaṭṭhena. Yāvatā nirodhūpaṭṭhāti tāvatā susamāraddho iti ce hotīti bojjhaṅgo. &lt;/div&gt;&lt;/div&gt;&lt;div class="q" id="p_26Ps_1466"&gt; &lt;div class="p"&gt;&lt;span class="pN"&gt;1466&lt;/span&gt;Kathaṃ &lt;span class="bold"&gt;“tiṭṭhantañca naṃ tiṭṭhatī”ti pajānāmi; sacepi cavati “idappaccayā me cavatī”ti pajānāmi?&lt;/span&gt; Katihākārehi upekkhāsambojjhaṅgo tiṭṭhati? Katihākārehi upekkhāsambojjhaṅgo cavati? Aṭṭhahākārehi upekkhāsambojjhaṅgo tiṭṭhati. Aṭṭhahākārehi upekkhāsambojjhaṅgo cavati. &lt;/div&gt;&lt;/div&gt;&lt;div class="q" id="p_26Ps_1467"&gt; &lt;div class="p"&gt;&lt;span class="pN"&gt;1467&lt;/span&gt;Katamehi &lt;span class="bold"&gt;aṭṭhahākārehi upekkhāsambojjhaṅgo tiṭṭhati?&lt;/span&gt; Anuppādaṃ āvajjitattā upekkhāsambojjhaṅgo tiṭṭhati, uppādaṃ anāvajjitattā upekkhāsambojjhaṅgo tiṭṭhati, appavattaṃ āvajjitattā upekkhāsambojjhaṅgo tiṭṭhati, pavattaṃ anāvajjitattā upekkhāsambojjhaṅgo tiṭṭhati, animittaṃ āvajjitattā upekkhāsambojjhaṅgo tiṭṭhati, nimittaṃ anāvajjitattā upekkhāsambojjhaṅgo tiṭṭhati, nirodhaṃ āvajjitattā upekkhāsambojjhaṅgo tiṭṭhati, saṅkhāre anāvajjitattā upekkhāsambojjhaṅgo tiṭṭhati—  imehi aṭṭhahākārehi upekkhāsambojjhaṅgo tiṭṭhati. &lt;/div&gt;&lt;/div&gt;&lt;div class="q" id="p_26Ps_1468"&gt; &lt;div class="p"&gt;&lt;span class="pN"&gt;1468&lt;/span&gt;Katamehi &lt;span class="bold"&gt;aṭṭhahākārehi upekkhāsambojjhaṅgo cavati?&lt;/span&gt; Uppādaṃ āvajjitattā upekkhāsambojjhaṅgo cavati, anuppādaṃ anāvajjitattā upekkhāsambojjhaṅgo cavati, pavattaṃ āvajjitattā upekkhāsambojjhaṅgo cavati, appavattaṃ anāvajjitattā upekkhāsambojjhaṅgo cavati, nimittaṃ āvajjitattā upekkhāsambojjhaṅgo cavati, animittaṃ anāvajjitattā upekkhāsambojjhaṅgo cavati, saṅkhāre āvajjitattā upekkhāsambojjhaṅgo cavati, nirodhaṃ anāvajjitattā upekkhāsambojjhaṅgo cavati—  imehi aṭṭhahākārehi upekkhāsambojjhaṅgo cavati. Evaṃ “tiṭṭhantañca naṃ tiṭṭhatī”ti pajānāmi; sacepi cavati, “idappaccayā me cavatī”ti pajānāmi. &lt;/div&gt;&lt;/div&gt;&lt;div class="CENTER" id="p_26Ps_1469"&gt;&lt;span class="pN"&gt;1469&lt;/span&gt;Bojjhaṅgakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269554" title="Go to previous page"&gt;&amp;lt;&amp;lt; 2.3.1 Mūlamūlakādidasaka&lt;/a&gt;&lt;a href="javascript:void(0)" onclick="upP()" id="upL" name="267839" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267840" title="Go to next page"&gt;2.4 Mettākathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
