<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.7"&gt;2.4.7 Gabbhinivagga&lt;/a&gt;&lt;/div&gt;&lt;div class="i"&gt;2.4.7.9 Pavattinīnānubandhanasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Gabbhinivagga&lt;/div&gt;&lt;div class=h&gt;Pavattinīnānubandhanasikkhāpada&lt;/div&gt;&lt;div class="q" id="p_2V_3278"&gt; &lt;div class="divNumber"&gt;1111.&lt;/div&gt; &lt;div class="p"&gt;&lt;span class="pN"&gt;3278&lt;/span&gt;Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo vuṭṭhāpitaṃ pavattiniṃ dve vassāni nānubandhanti. Tā bālā honti abyattā; na jānanti kappiyaṃ vā akappiyaṃ vā. &lt;/div&gt;&lt;/div&gt;&lt;div class="q" id="p_2V_3279"&gt; &lt;div class="p"&gt;&lt;span class="pN"&gt;3279&lt;/span&gt;Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo vuṭṭhāpitaṃ pavattiniṃ dve vassāni nānubandhissantī”ti…pe…  “saccaṃ kira, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_3280"&gt; &lt;div class="divNumber"&gt;1112.&lt;/div&gt; &lt;div class="p"&gt;&lt;span class="pN"&gt;3280&lt;/span&gt;&lt;span class="bold"&gt;“Yā pana bhikkhunī vuṭṭhāpitaṃ pavattiniṃ dve vassāni nānubandheyya, pācittiyan”&lt;/span&gt;ti. (&lt;span class="italic"&gt;69&lt;/span&gt;:&lt;span class="bold"&gt;124&lt;/span&gt;) &lt;/div&gt;&lt;/div&gt;&lt;div class="q" id="p_2V_3281"&gt; &lt;div class="divNumber"&gt;1113.&lt;/div&gt; &lt;div class="p"&gt;&lt;span class="pN"&gt;3281&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_3282"&gt; &lt;div class="p"&gt;&lt;span class="pN"&gt;3282&lt;/span&gt;&lt;span class="bold"&gt;Vuṭṭhāpitan&lt;/span&gt;ti upasampāditaṃ. &lt;span class="bold"&gt;Pavattinī&lt;/span&gt; nāma upajjhāyā vuccati. &lt;span class="bold"&gt;Dve vassānī&lt;/span&gt;ti dve saṃvaccharāni. &lt;span class="bold"&gt;Nānubandheyyā&lt;/span&gt;ti na sayaṃ upaṭṭhaheyya. Dve vassāni nānubandhissāmīti dhuraṃ nikkhittamatte āpatti pācittiyassa. &lt;/div&gt;&lt;/div&gt;&lt;div class="q" id="p_2V_3283"&gt; &lt;div class="divNumber"&gt;1114.&lt;/div&gt; &lt;div class="p"&gt;&lt;span class="pN"&gt;3283&lt;/span&gt;Anāpatti—  upajjhāyā bālā vā hoti alajjinī vā, gilānāya, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_3284"&gt;&lt;span class="pN"&gt;3284&lt;/span&gt;Navamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276704" title="Go to previous page"&gt;&amp;lt;&amp;lt; 2.4.7.8 Sahajīvinīsikkhāpada&lt;/a&gt;&lt;a href="javascript:void(0)" onclick="upP()" id="upL" name="273291" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276706" title="Go to next page"&gt;2.4.7.10 Dutiyasahajīvinīsikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
