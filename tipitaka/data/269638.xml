<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.3"&gt;3.3 Vicāravagga&lt;/a&gt;&lt;/div&gt;&lt;div class="i"&gt;3.3.3 Koṭipaññāyanapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Vicāravagga&lt;/div&gt;&lt;div class=h&gt;Koṭipaññāyanapañha&lt;/div&gt;&lt;div class="q" id="p_28Mi_237"&gt; &lt;div class="divNumber"&gt;51.&lt;/div&gt; &lt;div class="p"&gt;&lt;span class="pN"&gt;237&lt;/span&gt;Rājā āha—  “bhante nāgasena, yaṃ panetaṃ brūsi ‘purimā koṭi na paññāyatī’ti, katamā ca sā purimā koṭī”ti? “Yo kho, mahārāja, atīto addhā, esā purimā koṭī”ti. “Bhante nāgasena, yaṃ panetaṃ brūsi ‘purimā koṭi na paññāyatī’ti, kiṃ pana, bhante, sabbāpi purimā koṭi na paññāyatī”ti? “Kāci, mahārāja, paññāyati, kāci na paññāyatī”ti. “Katamā, bhante, paññāyati, katamā na paññāyatī”ti? “Ito pubbe, mahārāja, sabbena sabbaṃ sabbathā sabbaṃ avijjā nāhosīti esā purimā koṭi na paññāyati, yaṃ ahutvā sambhoti, hutvā paṭivigacchati, esā purimā koṭi paññāyatī”ti. &lt;/div&gt;&lt;/div&gt;&lt;div class="q" id="p_28Mi_238"&gt; &lt;div class="p"&gt;&lt;span class="pN"&gt;238&lt;/span&gt;“Bhante nāgasena, yaṃ ahutvā sambhoti, hutvā paṭivigacchati, nanu taṃ ubhato chinnaṃ atthaṃ gacchatī”ti? “Yadi, mahārāja, ubhato chinnaṃ atthaṃ gacchati, ubhato chinnā sakkā vaḍḍhetun”ti? “Āma sāpi sakkā vaḍḍhetun”ti. “Nāhaṃ, bhante, etaṃ pucchāmi koṭito sakkā vaḍḍhetun”ti? “Āma sakkā vaḍḍhetun”ti. &lt;/div&gt;&lt;/div&gt;&lt;div class="q" id="p_28Mi_239"&gt; &lt;div class="p"&gt;&lt;span class="pN"&gt;239&lt;/span&gt;“Opammaṃ karohī”ti. Thero tassa rukkhūpamaṃ akās, “khandhā ca kevalassa dukkhakkhandhassa bījānī”ti. &lt;/div&gt;&lt;/div&gt;&lt;div class="q" id="p_28Mi_240"&gt; &lt;div class="p"&gt;&lt;span class="pN"&gt;240&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_241"&gt;&lt;span class="pN"&gt;241&lt;/span&gt;Koṭipaññāyanapañho tatiyo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269637" title="Go to previous page"&gt;&amp;lt;&amp;lt; 3.3.2 Purimakoṭipañha&lt;/a&gt;&lt;a href="javascript:void(0)" onclick="upP()" id="upL" name="267867" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269639" title="Go to next page"&gt;3.3.4 Saṅkhārajāyamānapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
