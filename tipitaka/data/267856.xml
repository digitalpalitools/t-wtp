<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/3"&gt;3 Paññāvagga&lt;/a&gt;&lt;/div&gt;&lt;div class="i"&gt;3.10 Mātikākathā&lt;/div&gt;&lt;div class=h&gt;Paññāvagga&lt;/div&gt;&lt;div class=h&gt;Mātikākathā&lt;/div&gt;&lt;div class="q" id="p_26Ps_1924"&gt; &lt;div class="divNumber"&gt;40.&lt;/div&gt; &lt;div class="p"&gt;&lt;span class="pN"&gt;1924&lt;/span&gt;Nicchāto, mokkho vimokkho, vijjāvimutti, adhisīlaṃ, adhicittaṃ, adhipaññā, passaddhi, ñāṇaṃ, dassanaṃ, visuddhi, nekkhammaṃ, nissaraṇaṃ, paviveko, vosaggo, cariyā, jhānavimokkho, bhāvanā, adhiṭṭhānaṃ, jīvitaṃ. [19] &lt;/div&gt;&lt;/div&gt;&lt;div class="q" id="p_26Ps_1925"&gt; &lt;div class="divNumber"&gt;41.&lt;/div&gt; &lt;div class="p"&gt;&lt;span class="pN"&gt;1925&lt;/span&gt;&lt;span class="bold"&gt;Nicchāto&lt;/span&gt;ti nekkhammena kāmacchandato nicchāto, abyāpādena byāpādato nicchāto…pe…  paṭhamena jhānena nīvaraṇehi nicchāto…pe…  arahattamaggena sabbakilesehi nicchāto. (1) &lt;/div&gt;&lt;/div&gt;&lt;div class="q" id="p_26Ps_1926"&gt; &lt;div class="p"&gt;&lt;span class="pN"&gt;1926&lt;/span&gt;&lt;span class="bold"&gt;Mokkho vimokkho&lt;/span&gt;ti nekkhammena kāmacchandato muccatīti—  mokkho vimokkho. Abyāpādena byāpādato muccatīti—  mokkho vimokkho…pe…  paṭhamena jhānena nīvaraṇehi muccatīti—  mokkho vimokkho…pe…  arahattamaggena sabbakilesehi muccatīti—  mokkho vimokkho. (2) &lt;/div&gt;&lt;/div&gt;&lt;div class="q" id="p_26Ps_1927"&gt; &lt;div class="p"&gt;&lt;span class="pN"&gt;1927&lt;/span&gt;&lt;span class="bold"&gt;Vijjāvimuttī&lt;/span&gt;ti nekkhammaṃ vijjatīti vijjā, kāmacchandato muccatīti vimutti. Vijjanto muccati, muccanto vijjatīti—  vijjāvimutti. Abyāpādo vijjatīti vijjā, byāpādato vimuccatīti vimutti. Vijjanto muccati, muccanto vijjatīti—  vijjāvimutti…pe…  arahattamaggo vijjatīti vijjā, sabbakilesehi muccatīti vimutti. Vijjanto muccati, muccanto vijjatīti—  vijjāvimutti. (3) &lt;/div&gt;&lt;/div&gt;&lt;div class="q" id="p_26Ps_1928"&gt; &lt;div class="p"&gt;&lt;span class="pN"&gt;1928&lt;/span&gt;&lt;span class="bold"&gt;Adhisīlaṃ adhicittaṃ adhipaññā&lt;/span&gt;ti nekkhammena kāmacchandaṃ, saṃvaraṭṭhena sīlavisuddhi, avikkhepaṭṭhena cittavisuddhi, dassanaṭṭhena diṭṭhivisuddhi. Yo tattha saṃvaraṭṭho, ayaṃ adhisīlasikkhā. Yo tattha avikkhepaṭṭho, ayaṃ adhicittasikkhā. Yo tattha dassanaṭṭho, ayaṃ adhipaññāsikkhā. Abyāpādena byāpādaṃ saṃvaraṭṭhena sīlavisuddhi…pe…  arahattamaggena sabbakilese saṃvaraṭṭhena sīlavisuddhi, avikkhepaṭṭhena cittavisuddhi. Dassanaṭṭhena diṭṭhivisuddhi. Yo tattha saṃvaraṭṭho, ayaṃ adhisīlasikkhā. Yo tattha avikkhepaṭṭho, ayaṃ adhicittasikkhā. Yo tattha dassanaṭṭho, ayaṃ adhipaññāsikkhā. (4--6) &lt;/div&gt;&lt;/div&gt;&lt;div class="q" id="p_26Ps_1929"&gt; &lt;div class="p"&gt;&lt;span class="pN"&gt;1929&lt;/span&gt;&lt;span class="bold"&gt;Passaddhī&lt;/span&gt;ti nekkhammena kāmacchandaṃ paṭippassambheti, abyāpādena byāpādaṃ paṭippassambheti…pe…  arahattamaggena sabbakilese paṭippassambheti. (7) &lt;/div&gt;&lt;/div&gt;&lt;div class="q" id="p_26Ps_1930"&gt; &lt;div class="p"&gt;&lt;span class="pN"&gt;1930&lt;/span&gt;&lt;span class="bold"&gt;Ñāṇan&lt;/span&gt;ti kāmacchandassa pahīnattā nekkhammaṃ ñātaṭṭhena ñāṇaṃ; byāpādassa pahīnattā abyāpādo ñātaṭṭhena ñāṇaṃ…pe…  sabbakilesānaṃ pahīnattā arahattamaggo ñātaṭṭhena ñāṇaṃ. (8) &lt;/div&gt;&lt;/div&gt;&lt;div class="q" id="p_26Ps_1931"&gt; &lt;div class="p"&gt;&lt;span class="pN"&gt;1931&lt;/span&gt;&lt;span class="bold"&gt;Dassanan&lt;/span&gt;ti kāmacchandassa pahīnattā nekkhammaṃ diṭṭhattā dassanaṃ. Byāpādassa pahīnattā abyāpādo diṭṭhattā dassanaṃ…pe…  sabbakilesānaṃ pahīnattā arahattamaggo diṭṭhattā dassanaṃ. (9) &lt;/div&gt;&lt;/div&gt;&lt;div class="q" id="p_26Ps_1932"&gt; &lt;div class="p"&gt;&lt;span class="pN"&gt;1932&lt;/span&gt;&lt;span class="bold"&gt;Visuddhī&lt;/span&gt;ti kāmacchandaṃ pajahanto nekkhammena visujjhati. Byāpādaṃ pajahanto abyāpādena visujjhati…pe…  sabbakilese pajahanto arahattamaggena visujjhati. (10) &lt;/div&gt;&lt;/div&gt;&lt;div class="q" id="p_26Ps_1933"&gt; &lt;div class="p"&gt;&lt;span class="pN"&gt;1933&lt;/span&gt;&lt;span class="bold"&gt;Nekkhamman&lt;/span&gt;ti kāmānametaṃ nissaraṇaṃ, yadidaṃ nekkhammaṃ. Rūpānametaṃ nissaraṇaṃ, yadidaṃ āruppaṃ. Yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nekkhammaṃ. Byāpādassa abyāpādo nekkhammaṃ. Thinamiddhassa ālokasaññā nekkhammaṃ…pe…  sabbakilesānaṃ arahattamaggo nekkhammaṃ. (11) &lt;/div&gt;&lt;/div&gt;&lt;div class="q" id="p_26Ps_1934"&gt; &lt;div class="p"&gt;&lt;span class="pN"&gt;1934&lt;/span&gt;&lt;span class="bold"&gt;Nissaraṇan&lt;/span&gt;ti kāmānametaṃ nissaraṇaṃ, yadidaṃ nekkhammaṃ. Rūpānametaṃ nissaraṇaṃ, yadidaṃ āruppaṃ. Yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nissaraṇaṃ. Kāmacchandassa nekkhammaṃ nissaraṇaṃ. Byāpādassa abyāpādo nissaraṇaṃ…pe…  sabbakilesānaṃ arahattamaggo nissaraṇaṃ. (12) &lt;/div&gt;&lt;/div&gt;&lt;div class="q" id="p_26Ps_1935"&gt; &lt;div class="p"&gt;&lt;span class="pN"&gt;1935&lt;/span&gt;&lt;span class="bold"&gt;Paviveko&lt;/span&gt;ti kāmacchandassa nekkhammaṃ paviveko …pe…  sabbakilesānaṃ arahattamaggo paviveko. (13) &lt;/div&gt;&lt;/div&gt;&lt;div class="q" id="p_26Ps_1936"&gt; &lt;div class="p"&gt;&lt;span class="pN"&gt;1936&lt;/span&gt;&lt;span class="bold"&gt;Vosaggo&lt;/span&gt;ti nekkhammena kāmacchandaṃ vosajjatīti—  vosaggo. Abyāpādena byāpādaṃ vosajjatīti—  vosaggo…pe…  arahattamaggena sabbakilese vosajjatīti—  vosaggo. (14) &lt;/div&gt;&lt;/div&gt;&lt;div class="q" id="p_26Ps_1937"&gt; &lt;div class="p"&gt;&lt;span class="pN"&gt;1937&lt;/span&gt;&lt;span class="bold"&gt;Cariyā&lt;/span&gt;ti kāmacchandaṃ pajahanto nekkhammena carati. Byāpādaṃ pajahanto abyāpādena carati…pe…  sabbakilese pajahanto arahattamaggena carati. (15) &lt;/div&gt;&lt;/div&gt;&lt;div class="q" id="p_26Ps_1938"&gt; &lt;div class="p"&gt;&lt;span class="pN"&gt;1938&lt;/span&gt;&lt;span class="bold"&gt;Jhānavimokkho&lt;/span&gt;ti nekkhammaṃ jhāyatīti—  jhānaṃ. Kāmacchandaṃ jhāpetīti—  jhānaṃ. Jhāyanto muccatīti—  jhānavimokkho. Jhāpento muccatīti—  jhānavimokkho. Jhāyantīti dhammā. Jhāpentīti kilese. Jhāte ca jhāpe ca jānātīti—  jhānajhāyī. Abyāpādo jhāyatīti jhānaṃ. Byāpādaṃ jhāpetīti—  jhānaṃ…pe…  ālokasaññā jhāyatīti—  jhānaṃ. Thinamiddhaṃ jhāpetīti—  jhānaṃ…pe…  arahattamaggo jhāyatīti—  jhānaṃ. Sabbakilese jhāpetīti—  jhānaṃ. Jhāyanto muccatīti—  jhānavimokkho. Jhāpento muccatīti—  jhānavimokkho. Jhāyantīti—  dhammā. Jhāpentīti—  kilese. Jhāte ca jhāpe ca jānātīti—  jhānajhāyī. (16) &lt;/div&gt;&lt;/div&gt;&lt;div class="q" id="p_26Ps_1939"&gt; &lt;div class="divNumber"&gt;42.&lt;/div&gt; &lt;div class="p"&gt;&lt;span class="pN"&gt;1939&lt;/span&gt;&lt;span class="bold"&gt;Bhāvanā adhiṭṭhānaṃ jīvitan&lt;/span&gt;ti kāmacchandaṃ pajahanto nekkhammaṃ bhāvetīti—  bhāvanāsampanno. Nekkhammavasena cittaṃ adhiṭṭhātīti—  adhiṭṭhānasampanno. Svāyaṃ evaṃ bhāvanāsampanno adhiṭṭhānasampanno samaṃ jīvati, no visamaṃ; sammā jīvati, no micchā; visuddhaṃ jīvati, no kiliṭṭhanti—  ājīvasampanno. Svāyaṃ evaṃ bhāvanāsampanno adhiṭṭhānasampanno ājīvasampanno yaññadeva parisaṃ upasaṅkamati—  yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—  visārado upasaṅkamati amaṅkubhūto. Taṃ kissa hetu? Tathā hi so bhāvanāsampanno adhiṭṭhānasampanno ājīvasampanno. &lt;/div&gt;&lt;/div&gt;&lt;div class="q" id="p_26Ps_1940"&gt; &lt;div class="p"&gt;&lt;span class="pN"&gt;1940&lt;/span&gt;Byāpādaṃ pajahanto abyāpādaṃ bhāvetīti—  bhāvanāsampanno…pe…  thinamiddhaṃ pajahanto ālokasaññaṃ bhāvetīti—  bhāvanāsampanno…pe…  uddhaccaṃ pajahanto avikkhepaṃ bhāvetīti—  bhāvanāsampanno…pe…  vicikicchaṃ pajahanto dhammavavatthānaṃ bhāvetīti—  bhāvanāsampanno…pe…  avijjaṃ pajahanto vijjaṃ bhāvetīti—  bhāvanāsampanno…pe…  aratiṃ pajahanto pāmojjaṃ bhāvetīti—  bhāvanāsampanno…pe…  nīvaraṇe pajahanto paṭhamaṃ jhānaṃ bhāvetīti—  bhāvanāsampanno…pe…  sabbakilese pajahanto arahattamaggaṃ bhāvetīti—  bhāvanāsampanno. Arahattamaggavasena cittaṃ adhiṭṭhātīti—  adhiṭṭhānasampanno. Svāyaṃ evaṃ bhāvanāsampanno adhiṭṭhānasampanno samaṃ jīvati, no visamaṃ; sammā jīvati, no micchā; visuddhaṃ jīvati, no kiliṭṭhanti—  ājīvasampanno. Svāyaṃ evaṃ bhāvanāsampanno adhiṭṭhānasampanno ājīvasampanno yaññadeva parisaṃ upasaṅkamati—  yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ—  visārado upasaṅkamati amaṅkubhūto. Taṃ kissa hetu? Tathā hi so bhāvanāsampanno adhiṭṭhānasampanno ājīvasampannoti. (17--19) &lt;/div&gt;&lt;/div&gt;&lt;div class="CENTER" id="p_26Ps_1941"&gt;&lt;span class="pN"&gt;1941&lt;/span&gt;Mātikākathā niṭṭhitā.&lt;/div&gt;&lt;div class="ENDH3" id="p_26Ps_1942"&gt;&lt;span class="pN"&gt;1942&lt;/span&gt;Paññāvaggo tatiyo.&lt;/div&gt;&lt;div class="SUMMARY" id="p_26Ps_1943"&gt;&lt;span class="pN"&gt;1943&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_26Ps_1944"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1944&lt;/div&gt; &lt;div class="G"&gt;Paññā iddhi abhisamayo,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;viveko cariyapañcamo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pāṭihāri samasīsi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;satipaṭṭhānā vipassanā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tatiye paññāvaggamhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;mātikāya ca te dasāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1945"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1945&lt;/div&gt; &lt;div class="G"&gt;Mahāvaggo yuganaddho,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;paññāvaggo ca nāmato;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tayova vaggā imamhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;paṭisambhidāpakaraṇe.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_26Ps_1946"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1946&lt;/div&gt; &lt;div class="G"&gt;Anantanayamaggesu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;gambhīro sāgarūpamo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Nabhañca tārakākiṇṇaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;thūlo jātassaro yathā;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kathikānaṃ visālāya,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;yogīnaṃ ñāṇajotananti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDBOOK" id="p_26Ps_1947"&gt;&lt;span class="pN"&gt;1947&lt;/span&gt;Paṭisambhidāmaggapāḷi niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267855" title="Go to previous page"&gt;&amp;lt;&amp;lt; 3.9 Vipassanākathā&lt;/a&gt;&lt;a href="javascript:void(0)" onclick="upP()" id="upL" name="266397" title="Go to parent page"&gt;up&lt;/a&gt;&lt;/div&gt;&lt;/div&gt;</data>
</xml>
