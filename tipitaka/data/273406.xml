<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/4V"&gt;4V Cūḷavaggapāḷi&lt;/a&gt; » &lt;a href="/tipitaka/4V/6"&gt;6 Senāsanakkhandhaka&lt;/a&gt; » &lt;a href="/tipitaka/4V/6/6.1"&gt;6.1 Paṭhamabhāṇavāra&lt;/a&gt;&lt;/div&gt;&lt;div class="i"&gt;6.1.6 Upaṭṭhānasālāanujānana&lt;/div&gt;&lt;div class=h&gt;Senāsanakkhandhaka&lt;/div&gt;&lt;div class=h&gt;Paṭhamabhāṇavāra&lt;/div&gt;&lt;div class=h&gt;Upaṭṭhānasālāanujānana&lt;/div&gt;&lt;div class="q" id="p_4V_1300"&gt; &lt;div class="divNumber"&gt;301.&lt;/div&gt; &lt;div class="p"&gt;&lt;span class="pN"&gt;1300&lt;/span&gt;Tena kho pana samayena bhikkhū ajjhokāse bhattavissaggaṃ karontā sītenapi uṇhenapi kilamanti. Bhagavato etamatthaṃ ārocesuṃ. “Anujānāmi, bhikkhave, upaṭṭhānasālan”ti. Upaṭṭhānasālā nīcavatthukā hoti, udakena otthariyyati…pe…  “anujānāmi, bhikkhave, uccavatthukaṃ kātun”ti. Cayo paripatati…pe…  “anujānāmi, bhikkhave, cinituṃ tayo caye—  iṭṭhakācayaṃ, silācayaṃ, dārucayan”ti. Ārohantā vihaññanti…pe…  “anujānāmi, bhikkhave, tayo sopāne—  iṭṭhakāsopānaṃ, silāsopānaṃ, dārusopānan”ti. Ārohantā paripatanti…pe…  “anujānāmi, bhikkhave, ālambanabāhan”ti. Upaṭṭhānasālāya tiṇacuṇṇaṃ paripatati…pe…  “anujānāmi, bhikkhave, ogumphetvā ullittāvalittaṃ kātuṃ—  setavaṇṇaṃ kāḷavaṇṇaṃ gerukaparikammaṃ mālākammaṃ latākammaṃ makaradantakaṃ pañcapaṭikaṃ cīvaravaṃsaṃ cīvararajjun”ti. &lt;/div&gt;&lt;/div&gt;&lt;div class="q" id="p_4V_1301"&gt; &lt;div class="p"&gt;&lt;span class="pN"&gt;1301&lt;/span&gt;Tena kho pana samayena bhikkhū ajjhokāse chamāya cīvaraṃ pattharanti. Cīvaraṃ paṃsukitaṃ hoti. Bhagavato etamatthaṃ ārocesuṃ. “Anujānāmi, bhikkhave, ajjhokāse cīvaravaṃsaṃ cīvararajjun”ti. Pānīyaṃ otappati…pe…  “anujānāmi, bhikkhave, pānīyasālaṃ pānīyamaṇḍapan”ti. Pānīyasālā nīcavatthukā hoti, udakena otthariyyati…pe…  “anujānāmi, bhikkhave, uccavatthukaṃ kātun”ti. Cayo paripatati…pe…  “anujānāmi, bhikkhave, cinituṃ tayo caye—  iṭṭhakācayaṃ, silācayaṃ, dārucayan”ti. Ārohantā vihaññanti…pe…  “anujānāmi, bhikkhave, tayo sopāne—  iṭṭhakāsopānaṃ, silāsopānaṃ, dārusopānan”ti. Ārohantā paripatanti…pe…  “anujānāmi, bhikkhave, ālambanabāhan”ti. Pānīyasālāya tiṇacuṇṇaṃ paripatati…pe…  “anujānāmi, bhikkhave, ogumphetvā ullittāvalittaṃ kātuṃ—  setavaṇṇaṃ kāḷavaṇṇaṃ gerukaparikammaṃ mālākammaṃ latākammaṃ makaradantakaṃ pañcapaṭikaṃ cīvaravaṃsaṃ cīvararajjun”ti. Pānīyabhājanaṃ na saṃvijjati…pe…  “anujānāmi, bhikkhave, pānīyasaṅkhaṃ pānīyasarāvakan”ti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273405" title="Go to previous page"&gt;&amp;lt;&amp;lt; 6.1.5 Iṭṭhakācayādianujānana&lt;/a&gt;&lt;a href="javascript:void(0)" onclick="upP()" id="upL" name="272115" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273407" title="Go to next page"&gt;6.1.7 Pākārādianujānana &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
