<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A5"&gt;16A5 Pañcakanipātapāḷi&lt;/a&gt; » &lt;a href="/tipitaka/16A5/5"&gt;5 Pañcamapaṇṇāsaka&lt;/a&gt; » &lt;a href="/tipitaka/16A5/5/5.5"&gt;5.5 Duccaritavagga&lt;/a&gt;&lt;/div&gt;&lt;div class="i"&gt;5.5.10 Puggalappasādasutta&lt;/div&gt;&lt;div class=h&gt;Pañcamapaṇṇāsaka&lt;/div&gt;&lt;div class=h&gt;Duccaritavagga&lt;/div&gt;&lt;div class=h&gt;Puggalappasādasutta&lt;/div&gt;&lt;div class="q" id="p_16A5_1343"&gt; &lt;div class="divNumber"&gt;250.&lt;/div&gt; &lt;div class="p"&gt;&lt;span class="pN"&gt;1343&lt;/span&gt;“Pañcime, bhikkhave, ādīnavā puggalappasāde. Katame pañca? Yasmiṃ, bhikkhave, puggale puggalo abhippasanno hoti, so tathārūpaṃ āpattiṃ āpanno hoti yathārūpāya āpattiyā saṃgho ukkhipati. Tassa evaṃ hoti—  ‘yo kho myāyaṃ puggalo piyo manāpo so saṃghena ukkhitto’ti. Bhikkhūsu appasādabahulo hoti. Bhikkhūsu appasādabahulo samāno aññe bhikkhū na bhajati. Aññe bhikkhū abhajanto saddhammaṃ na suṇāti. Saddhammaṃ asuṇanto saddhammā parihāyati. Ayaṃ, bhikkhave, paṭhamo ādīnavo puggalappasāde. &lt;/div&gt;&lt;/div&gt;&lt;div class="q" id="p_16A5_1344"&gt; &lt;div class="p"&gt;&lt;span class="pN"&gt;1344&lt;/span&gt;Puna caparaṃ, bhikkhave, yasmiṃ puggale puggalo abhippasanno hoti, so tathārūpaṃ āpattiṃ āpanno hoti yathārūpāya āpattiyā saṃgho ante nisīdāpeti. Tassa evaṃ hoti—  ‘yo kho myāyaṃ puggalo piyo manāpo so saṃghena ante nisīdāpito’ti. Bhikkhūsu appasādabahulo hoti. Bhikkhūsu appasādabahulo samāno aññe bhikkhū na bhajati. Aññe bhikkhū abhajanto saddhammaṃ na suṇāti. Saddhammaṃ asuṇanto saddhammā parihāyati. Ayaṃ, bhikkhave, dutiyo ādīnavo puggalappasāde. &lt;/div&gt;&lt;/div&gt;&lt;div class="q" id="p_16A5_1345"&gt; &lt;div class="p"&gt;&lt;span class="pN"&gt;1345&lt;/span&gt;Puna caparaṃ, bhikkhave, yasmiṃ puggale puggalo abhippasanno hoti, so disāpakkanto hoti…pe…  so vibbhanto hoti…pe…  so kālaṅkato hoti. Tassa evaṃ hoti—  ‘yo kho myāyaṃ puggalo piyo manāpo so kālaṅkato’ti. Aññe bhikkhū na bhajati. Aññe bhikkhū abhajanto saddhammaṃ na suṇāti. Saddhammaṃ asuṇanto saddhammā parihāyati. Ayaṃ, bhikkhave, pañcamo ādīnavo puggalappasāde. Ime kho, bhikkhave, pañca ādīnavā puggalappasāde”ti. &lt;/div&gt;&lt;/div&gt;&lt;div class="CENTER" id="p_16A5_1346"&gt;&lt;span class="pN"&gt;1346&lt;/span&gt;Dasamaṃ.&lt;/div&gt;&lt;div class="CENTER" id="p_16A5_1347"&gt;&lt;span class="pN"&gt;1347&lt;/span&gt;Duccaritavaggo pañcamo.&lt;/div&gt;&lt;div class="SUMMARY" id="p_16A5_1348"&gt;&lt;span class="pN"&gt;1348&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_16A5_1349"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;1349&lt;/div&gt; &lt;div class="G"&gt;Duccaritaṃ kāyaduccaritaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Vacīduccaritaṃ manoduccaritaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Catūhi pare dve sivathikā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puggalappasādena cāti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="ENDH3" id="p_16A5_1350"&gt;&lt;span class="pN"&gt;1350&lt;/span&gt;Pañcamo paṇṇāsako samatto.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276049" title="Go to previous page"&gt;&amp;lt;&amp;lt; 5.5.9 Sivathikasutta&lt;/a&gt;&lt;a href="javascript:void(0)" onclick="upP()" id="upL" name="273164" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271788" title="Go to next page"&gt;6 Chaṭṭhapaṇṇāsaka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
