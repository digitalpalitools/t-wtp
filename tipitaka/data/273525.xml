<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/11"&gt;11 Kevaṭṭasutta&lt;/a&gt; » &lt;a href="/tipitaka/6D/11/11.4"&gt;11.4 Bhūtanirodhesakabhikkhuvatthu&lt;/a&gt;&lt;/div&gt;&lt;div class="i"&gt;11.4.1 Tīradassisakuṇupamā&lt;/div&gt;&lt;div class=h&gt;Kevaṭṭasutta&lt;/div&gt;&lt;div class=h&gt;Bhūtanirodhesakabhikkhuvatthu&lt;/div&gt;&lt;div class=h&gt;Tīradassisakuṇupamā&lt;/div&gt;&lt;div class="q" id="p_6D_857"&gt; &lt;div class="divNumber"&gt;497.&lt;/div&gt; &lt;div class="p"&gt;&lt;span class="pN"&gt;857&lt;/span&gt;Evaṃ vutte, ahaṃ, kevaṭṭa, taṃ bhikkhuṃ etadavocaṃ—  bhūtapubbaṃ, bhikkhu, sāmuddikā vāṇijā tīradassiṃ sakuṇaṃ gahetvā nāvāya samuddaṃ ajjhogāhanti. Te atīradakkhiniyā nāvāya tīradassiṃ sakuṇaṃ muñcanti. So gacchateva puratthimaṃ disaṃ, gacchati dakkhiṇaṃ disaṃ, gacchati pacchimaṃ disaṃ, gacchati uttaraṃ disaṃ, gacchati uddhaṃ disaṃ, gacchati anudisaṃ. Sace so samantā tīraṃ passati, tathāgatakova hoti. Sace pana so samantā tīraṃ na passati, tameva nāvaṃ paccāgacchati. Evameva kho tvaṃ, bhikkhu, yato yāva brahmalokā pariyesamāno imassa pañhassa veyyākaraṇaṃ nājjhagā, atha mamaññeva santike paccāgato. Na kho eso, bhikkhu, pañho evaṃ pucchitabbo—  ‘kattha nu kho, bhante, ime cattāro mahābhūtā aparisesā nirujjhanti, seyyathidaṃ—  pathavīdhātu āpodhātu tejodhātu vāyodhātū’ti? &lt;/div&gt;&lt;/div&gt;&lt;div class="q" id="p_6D_858"&gt; &lt;div class="divNumber"&gt;498.&lt;/div&gt; &lt;div class="p"&gt;&lt;span class="pN"&gt;858&lt;/span&gt;Evañca kho eso, bhikkhu, pañho pucchitabbo—  &lt;/div&gt;&lt;/div&gt;&lt;div class="q" id="p_6D_859"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;859&lt;/div&gt; &lt;div class="G"&gt;‘Kattha āpo ca pathavī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tejo vāyo na gādhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kattha dīghañca rassañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;aṇuṃ thūlaṃ subhāsubhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kattha nāmañca rūpañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;asesaṃ uparujjhatī’ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_6D_860"&gt; &lt;div class="divNumber"&gt;499.&lt;/div&gt; &lt;div class="p"&gt;&lt;span class="pN"&gt;860&lt;/span&gt;Tatra veyyākaraṇaṃ bhavati—  &lt;/div&gt;&lt;/div&gt;&lt;div class="q" id="p_6D_861"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;861&lt;/div&gt; &lt;div class="G"&gt;‘Viññāṇaṃ anidassanaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;anantaṃ sabbatopabhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ettha āpo ca pathavī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;tejo vāyo na gādhati.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_6D_862"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;862&lt;/div&gt; &lt;div class="G"&gt;Ettha dīghañca rassañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;aṇuṃ thūlaṃ subhāsubhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ettha nāmañca rūpañca,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;asesaṃ uparujjhati;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Viññāṇassa nirodhena,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;etthetaṃ uparujjhatī’”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_6D_863"&gt; &lt;div class="divNumber"&gt;500.&lt;/div&gt; &lt;div class="p"&gt;&lt;span class="pN"&gt;863&lt;/span&gt;Idamavoca bhagavā. Attamano kevaṭṭo gahapatiputto bhagavato bhāsitaṃ abhinandīti. &lt;/div&gt;&lt;/div&gt;&lt;div class="ENDH3" id="p_6D_864"&gt;&lt;span class="pN"&gt;864&lt;/span&gt;Kevaṭṭasuttaṃ niṭṭhitaṃ ekādasamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272312" title="Go to previous page"&gt;&amp;lt;&amp;lt; 11.4 Bhūtanirodhesakabhikkhuvatthu&lt;/a&gt;&lt;a href="javascript:void(0)" onclick="upP()" id="upL" name="272312" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271657" title="Go to next page"&gt;12 Lohiccasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
