<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A5"&gt;16A5 Pañcakanipātapāḷi&lt;/a&gt; » &lt;a href="/tipitaka/16A5/3"&gt;3 Tatiyapaṇṇāsaka&lt;/a&gt; » &lt;a href="/tipitaka/16A5/3/3.3"&gt;3.3 Gilānavagga&lt;/a&gt;&lt;/div&gt;&lt;div class="i"&gt;3.3.2 Satisūpaṭṭhitasutta&lt;/div&gt;&lt;div class=h&gt;Tatiyapaṇṇāsaka&lt;/div&gt;&lt;div class=h&gt;Gilānavagga&lt;/div&gt;&lt;div class=h&gt;Satisūpaṭṭhitasutta&lt;/div&gt;&lt;div class="q" id="p_16A5_704"&gt; &lt;div class="divNumber"&gt;122.&lt;/div&gt; &lt;div class="p"&gt;&lt;span class="pN"&gt;704&lt;/span&gt;“Yo hi koci, bhikkhave, bhikkhu vā bhikkhunī vā pañca dhamme bhāveti pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā. &lt;/div&gt;&lt;/div&gt;&lt;div class="q" id="p_16A5_705"&gt; &lt;div class="p"&gt;&lt;span class="pN"&gt;705&lt;/span&gt;Katame pañca? Idha, bhikkhave, bhikkhuno ajjhattaññeva sati sūpaṭṭhitā hoti dhammānaṃ udayatthagāminiyā paññāya, asubhānupassī kāye viharati, āhāre paṭikūlasaññī, sabbaloke anabhiratasaññī, sabbasaṅkhāresu aniccānupassī. Yo hi koci, bhikkhave, bhikkhu vā bhikkhunī vā ime pañca dhamme bhāveti ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti. &lt;/div&gt;&lt;/div&gt;&lt;div class="CENTER" id="p_16A5_706"&gt;&lt;span class="pN"&gt;706&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="275921" title="Go to previous page"&gt;&amp;lt;&amp;lt; 3.3.1 Gilānasutta&lt;/a&gt;&lt;a href="javascript:void(0)" onclick="upP()" id="upL" name="273152" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275923" title="Go to next page"&gt;3.3.3 Paṭhamaupaṭṭhākasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
