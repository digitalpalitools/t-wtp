<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/28Mi"&gt;28Mi Milindapañhapāḷi&lt;/a&gt; » &lt;a href="/tipitaka/28Mi/3"&gt;3 Milindapañha&lt;/a&gt; » &lt;a href="/tipitaka/28Mi/3/3.7"&gt;3.7 Arūpadhammavavatthānavagga&lt;/a&gt;&lt;/div&gt;&lt;div class="i"&gt;3.7.4 Brahmalokapañha&lt;/div&gt;&lt;div class=h&gt;Milindapañha&lt;/div&gt;&lt;div class=h&gt;Arūpadhammavavatthānavagga&lt;/div&gt;&lt;div class=h&gt;Brahmalokapañha&lt;/div&gt;&lt;div class="q" id="p_28Mi_465"&gt; &lt;div class="divNumber"&gt;97.&lt;/div&gt; &lt;div class="p"&gt;&lt;span class="pN"&gt;465&lt;/span&gt;Rājā āha—  “bhante nāgasena, kīvadūro ito brahmaloko”ti? “Dūro kho, mahārāja, ito brahmaloko kūṭāgāramattā silā tamhā patitā ahorattena aṭṭhacattālīsayojanasahassāni bhassamānā catūhi māsehi pathaviyaṃ patiṭṭhaheyyā”ti. &lt;/div&gt;&lt;/div&gt;&lt;div class="q" id="p_28Mi_466"&gt; &lt;div class="p"&gt;&lt;span class="pN"&gt;466&lt;/span&gt;“Bhante nāgasena, tumhe evaṃ bhaṇatha—  ‘seyyathāpi balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva iddhimā bhikkhu cetovasippatto jambudīpe antarahito brahmaloke pātubhaveyyā’ti etaṃ vacanaṃ na saddahāmi, evaṃ atisīghaṃ tāva bahūni yojanasatāni gacchissatī”ti. &lt;/div&gt;&lt;/div&gt;&lt;div class="q" id="p_28Mi_467"&gt; &lt;div class="p"&gt;&lt;span class="pN"&gt;467&lt;/span&gt;Thero āha—  “kuhiṃ pana, mahārāja, tava jātabhūmī”ti? “Atthi, bhante, alasando nāma dīpo, tatthāhaṃ jāto”ti. “Kīva dūro, mahārāja, ito alasando hotī”ti? “Dvimattāni, bhante, yojanasatānī”ti. “Abhijānāsi nu tvaṃ, mahārāja, tattha kiñcideva karaṇīyaṃ karitvā saritā”ti? “Āma, bhante, sarāmī”ti. “Lahuṃ kho tvaṃ, mahārāja, gatosi dvimattāni yojanasatānī”ti. &lt;/div&gt;&lt;/div&gt;&lt;div class="q" id="p_28Mi_468"&gt; &lt;div class="p"&gt;&lt;span class="pN"&gt;468&lt;/span&gt;“Kallosi, bhante nāgasenā”ti. &lt;/div&gt;&lt;/div&gt;&lt;div class="CENTER" id="p_28Mi_469"&gt;&lt;span class="pN"&gt;469&lt;/span&gt;Brahmalokapañho catuttho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269683" title="Go to previous page"&gt;&amp;lt;&amp;lt; 3.7.3 Dukkhappahānavāyamapañha&lt;/a&gt;&lt;a href="javascript:void(0)" onclick="upP()" id="upL" name="267871" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269685" title="Go to next page"&gt;3.7.5 Dvinnaṃlokuppannānaṃsamakabhāvapañha &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
