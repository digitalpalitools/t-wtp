<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.1"&gt;1.1 Ñāṇakathā&lt;/a&gt;&lt;/div&gt;&lt;div class="i"&gt;1.1.68 Indriyaparopariyattañāṇaniddesa&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Ñāṇakathā&lt;/div&gt;&lt;div class=h&gt;Indriyaparopariyattañāṇaniddesa&lt;/div&gt;&lt;div class="q" id="p_26Ps_649"&gt; &lt;div class="divNumber"&gt;111.&lt;/div&gt; &lt;div class="p"&gt;&lt;span class="pN"&gt;649&lt;/span&gt;Katamaṃ &lt;span class="bold"&gt;tathāgatassa indriyaparopariyattañāṇaṃ?&lt;/span&gt; Idha tathāgato satte passati apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino appekacce na paralokavajjabhayadassāvino. &lt;/div&gt;&lt;/div&gt;&lt;div class="q" id="p_26Ps_650"&gt; &lt;div class="p"&gt;&lt;span class="pN"&gt;650&lt;/span&gt;&lt;span class="bold"&gt;Apparajakkhe mahārajakkhe&lt;/span&gt;ti saddho puggalo apparajakkho, assaddho puggalo mahārajakkho. Āraddhavīriyo puggalo apparajakkho, kusīto puggalo mahārajakkho. Upaṭṭhitassati puggalo apparajakkho, muṭṭhassati puggalo mahārajakkho. Samāhito puggalo apparajakkho, asamāhito puggalo mahārajakkho. Paññavā puggalo apparajakkho, duppañño puggalo mahārajakkho. &lt;/div&gt;&lt;/div&gt;&lt;div class="q" id="p_26Ps_651"&gt; &lt;div class="p"&gt;&lt;span class="pN"&gt;651&lt;/span&gt;&lt;span class="bold"&gt;Tikkhindriye mudindriye&lt;/span&gt;ti saddho puggalo tikkhindriyo, assaddho puggalo mudindriyo. Āraddhavīriyo puggalo tikkhindriyo, kusīto puggalo mudindriyo. Upaṭṭhitassati puggalo tikkhindriyo, muṭṭhassati puggalo mudindriyo. Samāhito puggalo tikkhindriyo, asamāhito puggalo mudindriyo. Paññavā puggalo tikkhindriyo, duppañño puggalo mudindriyo. &lt;/div&gt;&lt;/div&gt;&lt;div class="q" id="p_26Ps_652"&gt; &lt;div class="p"&gt;&lt;span class="pN"&gt;652&lt;/span&gt;&lt;span class="bold"&gt;Svākāre dvākāre&lt;/span&gt;ti saddho puggalo svākāro, assaddho puggalo dvākāro. Āraddhavīriyo puggalo svākāro, kusīto puggalo dvākāro. Upaṭṭhitassati puggalo svākāro, muṭṭhassati puggalo dvākāro. Samāhito puggalo svākāro, asamāhito puggalo dvākāro. Paññavā puggalo svākāro, duppañño puggalo dvākāro. &lt;/div&gt;&lt;/div&gt;&lt;div class="q" id="p_26Ps_653"&gt; &lt;div class="p"&gt;&lt;span class="pN"&gt;653&lt;/span&gt;&lt;span class="bold"&gt;Suviññāpaye duviññāpaye&lt;/span&gt;ti saddho puggalo suviññāpayo, assaddho puggalo duviññāpayo. Āraddhavīriyo puggalo suviññāpayo, kusīto puggalo duviññāpayo. Upaṭṭhitassati puggalo suviññāpayo, muṭṭhassati puggalo duviññāpayo. Samāhito puggalo suviññāpayo, asamāhito puggalo duviññāpayo. Paññavā puggalo suviññāpayo, duppañño puggalo duviññāpayo. &lt;/div&gt;&lt;/div&gt;&lt;div class="q" id="p_26Ps_654"&gt; &lt;div class="p"&gt;&lt;span class="pN"&gt;654&lt;/span&gt;&lt;span class="bold"&gt;Appekacce paralokavajjabhayadassāvino, appekacce na paralokavajjabhayadassāvino&lt;/span&gt;ti saddho puggalo paralokavajjabhayadassāvī, assaddho puggalo na paralokavajjabhayadassāvī. Āraddhavīriyo puggalo paralokavajjabhayadassāvī, kusīto puggalo na paralokavajjabhayadassāvī. Upaṭṭhitassati puggalo paralokavajjabhayadassāvī, muṭṭhassati puggalo na paralokavajjabhayadassāvī. Samāhito puggalo paralokavajjabhayadassāvī, asamāhito puggalo na paralokavajjabhayadassāvī. Paññavā puggalo paralokavajjabhayadassāvī, duppañño puggalo na paralokavajjabhayadassāvī. &lt;/div&gt;&lt;/div&gt;&lt;div class="q" id="p_26Ps_655"&gt; &lt;div class="divNumber"&gt;112.&lt;/div&gt; &lt;div class="p"&gt;&lt;span class="pN"&gt;655&lt;/span&gt;&lt;span class="bold"&gt;Loko&lt;/span&gt;ti—  khandhaloko, dhātuloko, āyatanaloko, vipattibhavaloko, vipattisambhavaloko, sampattibhavaloko, sampattisambhavaloko. &lt;/div&gt;&lt;/div&gt;&lt;div class="q" id="p_26Ps_656"&gt; &lt;div class="p"&gt;&lt;span class="pN"&gt;656&lt;/span&gt;Eko loko—  sabbe sattā āhāraṭṭhitikā. &lt;/div&gt;&lt;/div&gt;&lt;div class="q" id="p_26Ps_657"&gt; &lt;div class="p"&gt;&lt;span class="pN"&gt;657&lt;/span&gt;Dve lokā—  nāmañca, rūpañca. &lt;/div&gt;&lt;/div&gt;&lt;div class="q" id="p_26Ps_658"&gt; &lt;div class="p"&gt;&lt;span class="pN"&gt;658&lt;/span&gt;Tayo lokā—  tisso vedanā. &lt;/div&gt;&lt;/div&gt;&lt;div class="q" id="p_26Ps_659"&gt; &lt;div class="p"&gt;&lt;span class="pN"&gt;659&lt;/span&gt;Cattāro lokā—  cattāro āhārā. &lt;/div&gt;&lt;/div&gt;&lt;div class="q" id="p_26Ps_660"&gt; &lt;div class="p"&gt;&lt;span class="pN"&gt;660&lt;/span&gt;Pañca lokā—  pañcupādānakkhandhā. &lt;/div&gt;&lt;/div&gt;&lt;div class="q" id="p_26Ps_661"&gt; &lt;div class="p"&gt;&lt;span class="pN"&gt;661&lt;/span&gt;Cha lokā—  cha ajjhattikāni āyatanāni. &lt;/div&gt;&lt;/div&gt;&lt;div class="q" id="p_26Ps_662"&gt; &lt;div class="p"&gt;&lt;span class="pN"&gt;662&lt;/span&gt;Satta lokā—  satta viññāṇaṭṭhitiyo. &lt;/div&gt;&lt;/div&gt;&lt;div class="q" id="p_26Ps_663"&gt; &lt;div class="p"&gt;&lt;span class="pN"&gt;663&lt;/span&gt;Aṭṭha lokā—  aṭṭha lokadhammā. &lt;/div&gt;&lt;/div&gt;&lt;div class="q" id="p_26Ps_664"&gt; &lt;div class="p"&gt;&lt;span class="pN"&gt;664&lt;/span&gt;Nava lokā—  nava sattāvāsā. &lt;/div&gt;&lt;/div&gt;&lt;div class="q" id="p_26Ps_665"&gt; &lt;div class="p"&gt;&lt;span class="pN"&gt;665&lt;/span&gt;Dasa lokā—  dasāyatanāni. &lt;/div&gt;&lt;/div&gt;&lt;div class="q" id="p_26Ps_666"&gt; &lt;div class="p"&gt;&lt;span class="pN"&gt;666&lt;/span&gt;Dvādasa lokā—  dvādasāyatanāni. &lt;/div&gt;&lt;/div&gt;&lt;div class="q" id="p_26Ps_667"&gt; &lt;div class="p"&gt;&lt;span class="pN"&gt;667&lt;/span&gt;Aṭṭhārasa lokā—  aṭṭhārasa dhātuyo. &lt;/div&gt;&lt;/div&gt;&lt;div class="q" id="p_26Ps_668"&gt; &lt;div class="p"&gt;&lt;span class="pN"&gt;668&lt;/span&gt;&lt;span class="bold"&gt;Vajjan&lt;/span&gt;ti sabbe kilesā vajjā, sabbe duccaritā vajjā, sabbe abhisaṅkhārā vajjā, sabbe bhavagāmikammā vajjā. Iti imasmiñca loke imasmiñca vajje tibbā bhayasaññā paccupaṭṭhitā hoti, seyyathāpi ukkhittāsike vadhake. Imehi paññāsāya ākārehi imāni pañcindriyāni jānāti passati aññāti paṭivijjhati—  idaṃ tathāgatassa indriyaparopariyattañāṇaṃ. &lt;/div&gt;&lt;/div&gt;&lt;div class="CENTER" id="p_26Ps_669"&gt;&lt;span class="pN"&gt;669&lt;/span&gt;Indriyaparopariyattañāṇaniddeso aṭṭhasaṭṭhimo.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269515" title="Go to previous page"&gt;&amp;lt;&amp;lt; 1.1.64--67 Suddhikapaṭisambhidāñāṇaniddesa&lt;/a&gt;&lt;a href="javascript:void(0)" onclick="upP()" id="upL" name="267827" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269517" title="Go to next page"&gt;1.1.69 Āsayānusayañāṇaniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
