<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/2V"&gt;2V Pācittiyapāḷi&lt;/a&gt; » &lt;a href="/tipitaka/2V/2"&gt;2 Bhikkhunivibhaṅga&lt;/a&gt; » &lt;a href="/tipitaka/2V/2/2.4"&gt;2.4 Pācittiyakaṇḍa&lt;/a&gt; » &lt;a href="/tipitaka/2V/2/2.4/2.4.4"&gt;2.4.4 Tuvaṭṭavagga&lt;/a&gt;&lt;/div&gt;&lt;div class="i"&gt;2.4.4.9 Antovassasikkhāpada&lt;/div&gt;&lt;div class=h&gt;Bhikkhunivibhaṅga&lt;/div&gt;&lt;div class=h&gt;Pācittiyakaṇḍa&lt;/div&gt;&lt;div class=h&gt;Tuvaṭṭavagga&lt;/div&gt;&lt;div class=h&gt;Antovassasikkhāpada&lt;/div&gt;&lt;div class="q" id="p_2V_2974"&gt; &lt;div class="divNumber"&gt;969.&lt;/div&gt; &lt;div class="p"&gt;&lt;span class="pN"&gt;2974&lt;/span&gt;Tena samayena buddho bhagavā rājagahe viharati veḷuvane kalandakanivāpe. Tena kho pana samayena bhikkhuniyo antovassaṃ cārikaṃ caranti. Manussā ujjhāyanti khiyyanti vipācenti—  “kathañhi nāma bhikkhuniyo antovassaṃ cārikaṃ carissanti haritāni tiṇāni ca sammaddantā, ekindriyaṃ jīvaṃ viheṭhentā, bahū khuddake pāṇe saṅghātaṃ āpādentā”ti. &lt;/div&gt;&lt;/div&gt;&lt;div class="q" id="p_2V_2975"&gt; &lt;div class="p"&gt;&lt;span class="pN"&gt;2975&lt;/span&gt;Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo antovassaṃ cārikaṃ carissantī”ti…pe…  “saccaṃ kira, bhikkhave, bhikkhuniyo antovassaṃ cārikaṃ carantī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo antovassaṃ cārikaṃ carissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  &lt;/div&gt;&lt;/div&gt;&lt;div class="q" id="p_2V_2976"&gt; &lt;div class="divNumber"&gt;970.&lt;/div&gt; &lt;div class="p"&gt;&lt;span class="pN"&gt;2976&lt;/span&gt;&lt;span class="bold"&gt;“Yā pana bhikkhunī antovassaṃ cārikaṃ careyya, pācittiyan”&lt;/span&gt;ti. (&lt;span class="italic"&gt;39&lt;/span&gt;:&lt;span class="bold"&gt;94&lt;/span&gt;) &lt;/div&gt;&lt;/div&gt;&lt;div class="q" id="p_2V_2977"&gt; &lt;div class="divNumber"&gt;971.&lt;/div&gt; &lt;div class="p"&gt;&lt;span class="pN"&gt;2977&lt;/span&gt;&lt;span class="bold"&gt;Yā panā&lt;/span&gt;ti yā yādisā…pe…  &lt;span class="bold"&gt;bhikkhunī&lt;/span&gt;ti…pe…  ayaṃ imasmiṃ atthe adhippetā bhikkhunīti. &lt;/div&gt;&lt;/div&gt;&lt;div class="q" id="p_2V_2978"&gt; &lt;div class="p"&gt;&lt;span class="pN"&gt;2978&lt;/span&gt;&lt;span class="bold"&gt;Antovassan&lt;/span&gt;ti purimaṃ vā temāsaṃ pacchimaṃ vā temāsaṃ avasitvā. &lt;/div&gt;&lt;/div&gt;&lt;div class="q" id="p_2V_2979"&gt; &lt;div class="p"&gt;&lt;span class="pN"&gt;2979&lt;/span&gt;&lt;span class="bold"&gt;Cārikaṃ careyyā&lt;/span&gt;ti kukkuṭasampāte gāme gāmantare gāmantare āpatti pācittiyassa. Agāmake araññe addhayojane addhayojane āpatti pācittiyassa. &lt;/div&gt;&lt;/div&gt;&lt;div class="q" id="p_2V_2980"&gt; &lt;div class="divNumber"&gt;972.&lt;/div&gt; &lt;div class="p"&gt;&lt;span class="pN"&gt;2980&lt;/span&gt;Anāpatti—  sattāhakaraṇīyena gacchati, kenaci ubbāḷhā gacchati, āpadāsu, ummattikāya, ādikammikāyāti. &lt;/div&gt;&lt;/div&gt;&lt;div class="CENTER" id="p_2V_2981"&gt;&lt;span class="pN"&gt;2981&lt;/span&gt;Navamasikkhāpadaṃ niṭṭhitaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276674" title="Go to previous page"&gt;&amp;lt;&amp;lt; 2.4.4.8 Tiroraṭṭhasikkhāpada&lt;/a&gt;&lt;a href="javascript:void(0)" onclick="upP()" id="upL" name="273288" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276676" title="Go to next page"&gt;2.4.4.10 Cārikanapakkamanasikkhāpada &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
