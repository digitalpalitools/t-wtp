<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.2"&gt;18.2 Uppattānuppattivāra&lt;/a&gt;&lt;/div&gt;&lt;div class="i"&gt;18.2.1 Kāmadhātu&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Uppattānuppattivāra&lt;/div&gt;&lt;div class=h&gt;Kāmadhātu&lt;/div&gt;&lt;div class="q" id="p_30Vbh_2990"&gt; &lt;div class="divNumber"&gt;991.&lt;/div&gt; &lt;div class="p"&gt;&lt;span class="pN"&gt;2990&lt;/span&gt;Kāmadhātuyā kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni? &lt;/div&gt;&lt;/div&gt;&lt;div class="q" id="p_30Vbh_2991"&gt; &lt;div class="p"&gt;&lt;span class="pN"&gt;2991&lt;/span&gt;Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni. &lt;/div&gt;&lt;/div&gt;&lt;div class="q" id="p_30Vbh_2992"&gt; &lt;div class="divNumber"&gt;992.&lt;/div&gt; &lt;div class="p"&gt;&lt;span class="pN"&gt;2992&lt;/span&gt;Tattha katame kāmadhātuyā pañcakkhandhā? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime vuccanti “kāmadhātuyā pañcakkhandhā”. (1) &lt;/div&gt;&lt;/div&gt;&lt;div class="q" id="p_30Vbh_2993"&gt; &lt;div class="p"&gt;&lt;span class="pN"&gt;2993&lt;/span&gt;Tattha katamāni kāmadhātuyā dvādasāyatanāni? Cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ—  imāni vuccanti “kāmadhātuyā dvādasāyatanāni”. (2) &lt;/div&gt;&lt;/div&gt;&lt;div class="q" id="p_30Vbh_2994"&gt; &lt;div class="p"&gt;&lt;span class="pN"&gt;2994&lt;/span&gt;Tattha katamā kāmadhātuyā aṭṭhārasa dhātuyo? Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—  imā vuccanti “kāmadhātuyā aṭṭhārasa dhātuyo”. (3) &lt;/div&gt;&lt;/div&gt;&lt;div class="q" id="p_30Vbh_2995"&gt; &lt;div class="p"&gt;&lt;span class="pN"&gt;2995&lt;/span&gt;Tattha katamāni kāmadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “kāmadhātuyā tīṇi saccāni”. (4) &lt;/div&gt;&lt;/div&gt;&lt;div class="q" id="p_30Vbh_2996"&gt; &lt;div class="p"&gt;&lt;span class="pN"&gt;2996&lt;/span&gt;Tattha katamāni kāmadhātuyā bāvīsatindriyāni? Cakkhundriyaṃ, sotindriyaṃ…pe…  aññātāvindriyaṃ—  imāni vuccanti “kāmadhātuyā bāvīsatindriyāni”. (5) &lt;/div&gt;&lt;/div&gt;&lt;div class="q" id="p_30Vbh_2997"&gt; &lt;div class="p"&gt;&lt;span class="pN"&gt;2997&lt;/span&gt;Tattha katame kāmadhātuyā nava hetū? Tayo kusalahetū, tayo akusalahetū, tayo abyākatahetū…pe…  ime vuccanti “kāmadhātuyā nava hetū”. (6) &lt;/div&gt;&lt;/div&gt;&lt;div class="q" id="p_30Vbh_2998"&gt; &lt;div class="p"&gt;&lt;span class="pN"&gt;2998&lt;/span&gt;Tattha katame kāmadhātuyā cattāro āhārā? Kabaḷīkārāhāro, phassāhāro, manosañcetanāhāro, viññāṇāhāro—  ime vuccanti “kāmadhātuyā cattāro āhārā”. (7) &lt;/div&gt;&lt;/div&gt;&lt;div class="q" id="p_30Vbh_2999"&gt; &lt;div class="p"&gt;&lt;span class="pN"&gt;2999&lt;/span&gt;Tattha katame kāmadhātuyā satta phassā? Cakkhusamphasso sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—  ime vuccanti “kāmadhātuyā satta phassā”. (8) &lt;/div&gt;&lt;/div&gt;&lt;div class="q" id="p_30Vbh_3000"&gt; &lt;div class="p"&gt;&lt;span class="pN"&gt;3000&lt;/span&gt;Tattha katamā kāmadhātuyā satta vedanā? Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—  imā vuccanti “kāmadhātuyā satta vedanā”. (9) &lt;/div&gt;&lt;/div&gt;&lt;div class="q" id="p_30Vbh_3001"&gt; &lt;div class="p"&gt;&lt;span class="pN"&gt;3001&lt;/span&gt;Tattha katamā kāmadhātuyā satta saññā? Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā saññā, kāyasamphassajā saññā, manodhātusamphassajā saññā, manoviññāṇadhātusamphassajā saññā—  imā vuccanti “kāmadhātuyā satta saññā”. (10) &lt;/div&gt;&lt;/div&gt;&lt;div class="q" id="p_30Vbh_3002"&gt; &lt;div class="p"&gt;&lt;span class="pN"&gt;3002&lt;/span&gt;Tattha katamā kāmadhātuyā satta cetanā? Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā cetanā, kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—  imā vuccanti “kāmadhātuyā satta cetanā”. (11) &lt;/div&gt;&lt;/div&gt;&lt;div class="q" id="p_30Vbh_3003"&gt; &lt;div class="p"&gt;&lt;span class="pN"&gt;3003&lt;/span&gt;Tattha katamāni kāmadhātuyā satta cittāni? Cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manodhātu, manoviññāṇadhātu—  imāni vuccanti “kāmadhātuyā satta cittāni”. (12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267945" title="Go to previous page"&gt;&amp;lt;&amp;lt; 18.2 Uppattānuppattivāra&lt;/a&gt;&lt;a href="javascript:void(0)" onclick="upP()" id="upL" name="267945" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270083" title="Go to next page"&gt;18.2.2 Rūpadhātu &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
