<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/38P2"&gt;38P2 Dhammānuloma (1), Dukapaṭṭhānapāḷi (2)&lt;/a&gt; » &lt;a href="/tipitaka/38P2/12"&gt;12 Kilesagocchaka&lt;/a&gt; » &lt;a href="/tipitaka/38P2/12/12.3"&gt;12.3 Saṃkiliṭṭhaduka&lt;/a&gt; » &lt;a href="/tipitaka/38P2/12/12.3/12.3.7"&gt;12.3.7 Pañhāvāra&lt;/a&gt; » &lt;a href="/tipitaka/38P2/12/12.3/12.3.7/12.3.7.1"&gt;12.3.7.1 Paccayānuloma&lt;/a&gt; » &lt;a href="/tipitaka/38P2/12/12.3/12.3.7/12.3.7.1/12.3.7.1.1"&gt;12.3.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Ārammaṇa&lt;/div&gt;&lt;div class=h&gt;Kilesagocchaka&lt;/div&gt;&lt;div class=h&gt;Saṃkiliṭṭhaduka&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Ārammaṇa&lt;/div&gt;&lt;div class="q" id="p_38P2_3955"&gt; &lt;div class="divNumber"&gt;52.&lt;/div&gt; &lt;div class="p"&gt;&lt;span class="pN"&gt;3955&lt;/span&gt;Saṃkiliṭṭho dhammo saṃkiliṭṭhassa dhammassa ārammaṇapaccayena paccayo—  rāgaṃ assādeti abhinandati, taṃ ārabbha rāgo uppajjati, diṭṭhi uppajjati; vicikicchā…pe…  uddhaccaṃ…pe…  domanassaṃ uppajjati; diṭṭhiṃ assādeti…pe…  (kusalattikasadisaṃ); vicikicchaṃ ārabbha…pe…  uddhaccaṃ ārabbha…pe…  domanassaṃ uppajjati; diṭṭhi…pe…  vicikicchā…pe…  uddhaccaṃ uppajjati. (1) &lt;/div&gt;&lt;/div&gt;&lt;div class="q" id="p_38P2_3956"&gt; &lt;div class="p"&gt;&lt;span class="pN"&gt;3956&lt;/span&gt;Saṃkiliṭṭho dhammo asaṃkiliṭṭhassa dhammassa ārammaṇapaccayena paccayo—  ariyā pahīne kilese paccavekkhanti, vikkhambhite kilese…pe…  pubbe samudāciṇṇe…pe…  saṃkiliṭṭhe khandhe aniccato…pe…  vipassati, cetopariyañāṇena saṃkiliṭṭhacittasamaṅgissa cittaṃ jānāti; saṃkiliṭṭhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2) &lt;/div&gt;&lt;/div&gt;&lt;div class="q" id="p_38P2_3957"&gt; &lt;div class="divNumber"&gt;53.&lt;/div&gt; &lt;div class="p"&gt;&lt;span class="pN"&gt;3957&lt;/span&gt;Asaṃkiliṭṭho dhammo asaṃkiliṭṭhassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā vuṭṭhahitvā jhānaṃ paccavekkhati, ariyā maggā vuṭṭhahitvā maggaṃ paccavekkhanti…pe…  āvajjanāya ārammaṇapaccayena paccayo; cakkhuṃ…pe…  vatthuṃ asaṃkiliṭṭhe khandhe aniccato…pe…  vipassati, dibbena cakkhunā rūpaṃ passati…pe…  anāgataṃsañāṇassa, āvajjanāya ārammaṇapaccayena paccayo. (1) &lt;/div&gt;&lt;/div&gt;&lt;div class="q" id="p_38P2_3958"&gt; &lt;div class="p"&gt;&lt;span class="pN"&gt;3958&lt;/span&gt;Asaṃkiliṭṭho dhammo saṃkiliṭṭhassa dhammassa ārammaṇapaccayena paccayo—  dānaṃ…pe…  sīlaṃ…pe…  jhānā vuṭṭhahitvā…pe…  cakkhuṃ…pe…  vatthuṃ asaṃkiliṭṭhe khandhe assādeti abhinandati, taṃ ārabbha rāgo…pe…  domanassaṃ uppajjati. (2) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="265533" title="Go to previous page"&gt;&amp;lt;&amp;lt; Hetu&lt;/a&gt;&lt;a href="javascript:void(0)" onclick="upP()" id="upL" name="263847" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="265535" title="Go to next page"&gt; Adhipati &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
