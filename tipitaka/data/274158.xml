<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/13S3"&gt;13S3 Khandhavaggasaṃyuttapāḷi&lt;/a&gt; » &lt;a href="/tipitaka/13S3/2"&gt;2 Rādhasaṃyutta&lt;/a&gt; » &lt;a href="/tipitaka/13S3/2/2.2"&gt;2.2 Dutiyamāravagga&lt;/a&gt;&lt;/div&gt;&lt;div class="i"&gt;2.2.1 Mārasutta&lt;/div&gt;&lt;div class=h&gt;Rādhasaṃyutta&lt;/div&gt;&lt;div class=h&gt;Dutiyamāravagga&lt;/div&gt;&lt;div class=h&gt;Mārasutta&lt;/div&gt;&lt;div class="q" id="p_13S3_848"&gt; &lt;div class="divNumber"&gt;170.&lt;/div&gt; &lt;div class="p"&gt;&lt;span class="pN"&gt;848&lt;/span&gt;Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca—  “‘māro, māro’ti, bhante, vuccati. Katamo nu kho, bhante, māro”ti? “Rūpaṃ kho, rādha, māro, vedanā māro, saññā māro, saṅkhārā māro, viññāṇaṃ māro. Evaṃ passaṃ, rādha, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. &lt;/div&gt;&lt;/div&gt;&lt;div class="CENTER" id="p_13S3_849"&gt;&lt;span class="pN"&gt;849&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272746" title="Go to previous page"&gt;&amp;lt;&amp;lt; 2.2 Dutiyamāravagga&lt;/a&gt;&lt;a href="javascript:void(0)" onclick="upP()" id="upL" name="272746" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274159" title="Go to next page"&gt;2.2.2 Māradhammasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
