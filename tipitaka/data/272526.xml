<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/11"&gt;11 Dasuttarasutta&lt;/a&gt;&lt;/div&gt;&lt;div class="i"&gt;11.2 Dve dhammā&lt;/div&gt;&lt;div class=h&gt;Dasuttarasutta&lt;/div&gt;&lt;div class="q" id="h_8D_1147"&gt; &lt;h2 class="paliSectionName"&gt;&lt;span class="pN"&gt;1147&lt;/span&gt;Dve dhammā &lt;/h2&gt;&lt;/div&gt;&lt;div class="q" id="p_8D_1148"&gt; &lt;div class="divNumber"&gt;352.&lt;/div&gt; &lt;div class="p"&gt;&lt;span class="pN"&gt;1148&lt;/span&gt;Dve dhammā bahukārā, dve dhammā bhāvetabbā, dve dhammā pariññeyyā, dve dhammā pahātabbā, dve dhammā hānabhāgiyā, dve dhammā visesabhāgiyā, dve dhammā duppaṭivijjhā, dve dhammā uppādetabbā, dve dhammā abhiññeyyā, dve dhammā sacchikātabbā. &lt;/div&gt;&lt;/div&gt;&lt;div class="q" id="p_8D_1149"&gt; &lt;div class="p"&gt;&lt;span class="pN"&gt;1149&lt;/span&gt;Katame dve dhammā &lt;span class="bold"&gt;bahukārā?&lt;/span&gt; Sati ca sampajaññañca. Ime dve dhammā bahukārā. (1) &lt;/div&gt;&lt;/div&gt;&lt;div class="q" id="p_8D_1150"&gt; &lt;div class="p"&gt;&lt;span class="pN"&gt;1150&lt;/span&gt;Katame dve dhammā &lt;span class="bold"&gt;bhāvetabbā?&lt;/span&gt; Samatho ca vipassanā ca. Ime dve dhammā bhāvetabbā. (2) &lt;/div&gt;&lt;/div&gt;&lt;div class="q" id="p_8D_1151"&gt; &lt;div class="p"&gt;&lt;span class="pN"&gt;1151&lt;/span&gt;Katame dve dhammā &lt;span class="bold"&gt;pariññeyyā?&lt;/span&gt; Nāmañca rūpañca. Ime dve dhammā pariññeyyā. (3) &lt;/div&gt;&lt;/div&gt;&lt;div class="q" id="p_8D_1152"&gt; &lt;div class="p"&gt;&lt;span class="pN"&gt;1152&lt;/span&gt;Katame dve dhammā &lt;span class="bold"&gt;pahātabbā?&lt;/span&gt; Avijjā ca bhavataṇhā ca. Ime dve dhammā pahātabbā. (4) &lt;/div&gt;&lt;/div&gt;&lt;div class="q" id="p_8D_1153"&gt; &lt;div class="p"&gt;&lt;span class="pN"&gt;1153&lt;/span&gt;Katame dve dhammā &lt;span class="bold"&gt;hānabhāgiyā?&lt;/span&gt; Dovacassatā ca pāpamittatā ca. Ime dve dhammā hānabhāgiyā. (5) &lt;/div&gt;&lt;/div&gt;&lt;div class="q" id="p_8D_1154"&gt; &lt;div class="p"&gt;&lt;span class="pN"&gt;1154&lt;/span&gt;Katame dve dhammā &lt;span class="bold"&gt;visesabhāgiyā?&lt;/span&gt; Sovacassatā ca kalyāṇamittatā ca. Ime dve dhammā visesabhāgiyā. (6) &lt;/div&gt;&lt;/div&gt;&lt;div class="q" id="p_8D_1155"&gt; &lt;div class="p"&gt;&lt;span class="pN"&gt;1155&lt;/span&gt;Katame dve dhammā &lt;span class="bold"&gt;duppaṭivijjhā?&lt;/span&gt; Yo ca hetu yo ca paccayo sattānaṃ saṃkilesāya, yo ca hetu yo ca paccayo sattānaṃ visuddhiyā. Ime dve dhammā duppaṭivijjhā. (7) &lt;/div&gt;&lt;/div&gt;&lt;div class="q" id="p_8D_1156"&gt; &lt;div class="p"&gt;&lt;span class="pN"&gt;1156&lt;/span&gt;Katame dve dhammā &lt;span class="bold"&gt;uppādetabbā?&lt;/span&gt; Dve ñāṇāni—  khaye ñāṇaṃ, anuppāde ñāṇaṃ. Ime dve dhammā uppādetabbā. (8) &lt;/div&gt;&lt;/div&gt;&lt;div class="q" id="p_8D_1157"&gt; &lt;div class="p"&gt;&lt;span class="pN"&gt;1157&lt;/span&gt;Katame dve dhammā &lt;span class="bold"&gt;abhiññeyyā?&lt;/span&gt; Dve dhātuyo—  saṅkhatā ca dhātu asaṅkhatā ca dhātu. Ime dve dhammā abhiññeyyā. (9) &lt;/div&gt;&lt;/div&gt;&lt;div class="q" id="p_8D_1158"&gt; &lt;div class="p"&gt;&lt;span class="pN"&gt;1158&lt;/span&gt;Katame dve dhammā &lt;span class="bold"&gt;sacchikātabbā?&lt;/span&gt; Vijjā ca vimutti ca. Ime dve dhammā sacchikātabbā. (10) &lt;/div&gt;&lt;/div&gt;&lt;div class="q" id="p_8D_1159"&gt; &lt;div class="p"&gt;&lt;span class="pN"&gt;1159&lt;/span&gt;Iti ime vīsati dhammā bhūtā tacchā tathā avitathā anaññathā sammā tathāgatena abhisambuddhā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272525" title="Go to previous page"&gt;&amp;lt;&amp;lt; 11.1 Eko dhammo&lt;/a&gt;&lt;a href="javascript:void(0)" onclick="upP()" id="upL" name="271679" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272527" title="Go to next page"&gt;11.3 Tayo dhammā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
