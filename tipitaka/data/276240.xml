<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/16A7"&gt;16A7 Sattakanipātapāḷi&lt;/a&gt; » &lt;a href="/tipitaka/16A7/1"&gt;1 Paṭhamapaṇṇāsaka&lt;/a&gt; » &lt;a href="/tipitaka/16A7/1/1.5"&gt;1.5 Mahāyaññavagga&lt;/a&gt;&lt;/div&gt;&lt;div class="i"&gt;1.5.1 Sattaviññāṇaṭṭhitisutta&lt;/div&gt;&lt;div class=h&gt;Paṭhamapaṇṇāsaka&lt;/div&gt;&lt;div class=h&gt;Mahāyaññavagga&lt;/div&gt;&lt;div class=h&gt;Sattaviññāṇaṭṭhitisutta&lt;/div&gt;&lt;div class="q" id="p_16A7_226"&gt; &lt;div class="divNumber"&gt;44.&lt;/div&gt; &lt;div class="p"&gt;&lt;span class="pN"&gt;226&lt;/span&gt;“Sattimā, bhikkhave, viññāṇaṭṭhitiyo. Katamā satta? Santi, bhikkhave, sattā nānattakāyā nānattasaññino, seyyathāpi manussā, ekacce ca devā, ekacce ca vinipātikā. Ayaṃ paṭhamā viññāṇaṭṭhiti. (1) &lt;/div&gt;&lt;/div&gt;&lt;div class="q" id="p_16A7_227"&gt; &lt;div class="p"&gt;&lt;span class="pN"&gt;227&lt;/span&gt;Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā. Ayaṃ dutiyā viññāṇaṭṭhiti. (2) &lt;/div&gt;&lt;/div&gt;&lt;div class="q" id="p_16A7_228"&gt; &lt;div class="p"&gt;&lt;span class="pN"&gt;228&lt;/span&gt;Santi, bhikkhave, sattā ekattakāyā nānattasaññino, seyyathāpi devā ābhassarā. Ayaṃ tatiyā viññāṇaṭṭhiti. (3) &lt;/div&gt;&lt;/div&gt;&lt;div class="q" id="p_16A7_229"&gt; &lt;div class="p"&gt;&lt;span class="pN"&gt;229&lt;/span&gt;Santi, bhikkhave, sattā ekattakāyā ekattasaññino, seyyathāpi devā subhakiṇhā. Ayaṃ catutthā viññāṇaṭṭhiti. (4) &lt;/div&gt;&lt;/div&gt;&lt;div class="q" id="p_16A7_230"&gt; &lt;div class="p"&gt;&lt;span class="pN"&gt;230&lt;/span&gt;Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. Ayaṃ pañcamā viññāṇaṭṭhiti. (5) &lt;/div&gt;&lt;/div&gt;&lt;div class="q" id="p_16A7_231"&gt; &lt;div class="p"&gt;&lt;span class="pN"&gt;231&lt;/span&gt;Santi, bhikkhave, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā. Ayaṃ chaṭṭhā viññāṇaṭṭhiti. (6) &lt;/div&gt;&lt;/div&gt;&lt;div class="q" id="p_16A7_232"&gt; &lt;div class="p"&gt;&lt;span class="pN"&gt;232&lt;/span&gt;Santi, bhikkhave, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ sattamā viññāṇaṭṭhiti. (7) &lt;/div&gt;&lt;/div&gt;&lt;div class="q" id="p_16A7_233"&gt; &lt;div class="p"&gt;&lt;span class="pN"&gt;233&lt;/span&gt;Imā kho, bhikkhave, satta viññāṇaṭṭhitiyo”ti. &lt;/div&gt;&lt;/div&gt;&lt;div class="CENTER" id="p_16A7_234"&gt;&lt;span class="pN"&gt;234&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273186" title="Go to previous page"&gt;&amp;lt;&amp;lt; 1.5 Mahāyaññavagga&lt;/a&gt;&lt;a href="javascript:void(0)" onclick="upP()" id="upL" name="273186" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276241" title="Go to next page"&gt;1.5.2 Samādhiparikkhārasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
