<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.3"&gt;3.3 Terasamavagga&lt;/a&gt;&lt;/div&gt;&lt;div class="i"&gt;3.3.2 Kusalapaṭilābhakathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Terasamavagga&lt;/div&gt;&lt;div class=h&gt;Kusalapaṭilābhakathā&lt;/div&gt;&lt;div class="q" id="p_32Kv_2146"&gt; &lt;div class="divNumber"&gt;658.&lt;/div&gt; &lt;div class="p"&gt;&lt;span class="pN"&gt;2146&lt;/span&gt;๐ Kappaṭṭho kusalaṃ cittaṃ na paṭilabheyyāti? Āmantā. Kappaṭṭho dānaṃ dadeyyāti? Āmantā. Hañci kappaṭṭho dānaṃ dadeyya, no ca vata re vattabbe—  “kappaṭṭho kusalaṃ cittaṃ na paṭilabheyyā”ti. &lt;/div&gt;&lt;/div&gt;&lt;div class="q" id="p_32Kv_2147"&gt; &lt;div class="p"&gt;&lt;span class="pN"&gt;2147&lt;/span&gt;๐ Kappaṭṭho kusalaṃ cittaṃ na paṭilabheyyāti? Āmantā. Kappaṭṭho cīvaraṃ dadeyya…pe…  piṇḍapātaṃ dadeyya…pe…  senāsanaṃ dadeyya…pe…  gilānapaccayabhesajjaparikkhāraṃ dadeyya…  khādanīyaṃ dadeyya…  bhojanīyaṃ dadeyya…  pānīyaṃ dadeyya…  cetiyaṃ vandeyya…  cetiye mālaṃ āropeyya…  gandhaṃ āropeyya…  vilepanaṃ āropeyya…pe…  cetiyaṃ abhidakkhiṇaṃ kareyyāti? Āmantā. Hañci kappaṭṭho cetiyaṃ abhidakkhiṇaṃ kareyya, no ca vata re vattabbe—  “kappaṭṭho kusalaṃ cittaṃ na paṭilabheyyā”ti…pe… . &lt;/div&gt;&lt;/div&gt;&lt;div class="q" id="p_32Kv_2148"&gt; &lt;div class="divNumber"&gt;659.&lt;/div&gt; &lt;div class="p"&gt;&lt;span class="pN"&gt;2148&lt;/span&gt;× Kappaṭṭho kusalaṃ cittaṃ paṭilabheyyāti? Āmantā. Tato vuṭṭhānaṃ kusalaṃ cittaṃ paṭilabheyyāti? Āmantā. Rūpāvacaraṃ…pe…  arūpāvacaraṃ…pe…  lokuttaraṃ kusalaṃ cittaṃ paṭilabheyyāti? Na hevaṃ vattabbe…pe… . &lt;/div&gt;&lt;/div&gt;&lt;div class="CENTER" id="p_32Kv_2149"&gt;&lt;span class="pN"&gt;2149&lt;/span&gt;Kusalapaṭilābhakathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270254" title="Go to previous page"&gt;&amp;lt;&amp;lt; 3.3.1 Kappaṭṭhakathā&lt;/a&gt;&lt;a href="javascript:void(0)" onclick="upP()" id="upL" name="268007" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270256" title="Go to next page"&gt;3.3.3 Anantarāpayuttakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
