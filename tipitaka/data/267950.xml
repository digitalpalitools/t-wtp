<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt;&lt;/div&gt;&lt;div class="i"&gt;18.7 Abhiññeyyādivāra&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Abhiññeyyādivāra&lt;/div&gt;&lt;div class="q" id="p_30Vbh_3185"&gt; &lt;div class="divNumber"&gt;1030.&lt;/div&gt; &lt;div class="p"&gt;&lt;span class="pN"&gt;3185&lt;/span&gt;Pañcannaṃ khandhānaṃ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā, kati na pahātabbā, na bhāvetabbā, na sacchikātabbā…pe…  sattannaṃ cittānaṃ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā, kati na pahātabbā na bhāvetabbā na sacchikātabbā? &lt;/div&gt;&lt;/div&gt;&lt;div class="q" id="p_30Vbh_3186"&gt; &lt;div class="divNumber"&gt;1031.&lt;/div&gt; &lt;div class="p"&gt;&lt;span class="pN"&gt;3186&lt;/span&gt;Rūpakkhandho abhiññeyyo pariññeyyo na pahātabbo na bhāvetabbo na sacchikātabbo. Cattāro khandhā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (1) &lt;/div&gt;&lt;/div&gt;&lt;div class="q" id="p_30Vbh_3187"&gt; &lt;div class="p"&gt;&lt;span class="pN"&gt;3187&lt;/span&gt;Dasāyatanā abhiññeyyā pariññeyyā na pahātabbā na bhāvetabbā na sacchikātabbā. Dve āyatanā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (2) &lt;/div&gt;&lt;/div&gt;&lt;div class="q" id="p_30Vbh_3188"&gt; &lt;div class="p"&gt;&lt;span class="pN"&gt;3188&lt;/span&gt;Soḷasa dhātuyo abhiññeyyā pariññeyyā na pahātabbā na bhāvetabbā na sacchikātabbā. Dve dhātuyo abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (3) &lt;/div&gt;&lt;/div&gt;&lt;div class="q" id="p_30Vbh_3189"&gt; &lt;div class="p"&gt;&lt;span class="pN"&gt;3189&lt;/span&gt;Samudayasaccaṃ abhiññeyyaṃ pariññeyyaṃ pahātabbaṃ na bhāvetabbaṃ na sacchikātabbaṃ. Maggasaccaṃ abhiññeyyaṃ pariññeyyaṃ na pahātabbaṃ bhāvetabbaṃ na sacchikātabbaṃ. Nirodhasaccaṃ abhiññeyyaṃ pariññeyyaṃ na pahātabbaṃ na bhāvetabbaṃ sacchikātabbaṃ. Dukkhasaccaṃ abhiññeyyaṃ pariññeyyaṃ, siyā pahātabbaṃ, na bhāvetabbaṃ, na sacchikātabbaṃ, siyā na pahātabbaṃ. (4) &lt;/div&gt;&lt;/div&gt;&lt;div class="q" id="p_30Vbh_3190"&gt; &lt;div class="p"&gt;&lt;span class="pN"&gt;3190&lt;/span&gt;Navindriyā abhiññeyyā pariññeyyā na pahātabbā na bhāvetabbā na sacchikātabbā. Domanassindriyaṃ abhiññeyyaṃ pariññeyyaṃ pahātabbaṃ na bhāvetabbaṃ na sacchikātabbaṃ. Anaññātaññassāmītindriyaṃ abhiññeyyaṃ pariññeyyaṃ na pahātabbaṃ bhāvetabbaṃ na sacchikātabbaṃ. Aññindriyaṃ abhiññeyyaṃ pariññeyyaṃ na pahātabbaṃ, siyā bhāvetabbaṃ, siyā sacchikātabbaṃ. Aññātāvindriyaṃ abhiññeyyaṃ pariññeyyaṃ na pahātabbaṃ na bhāvetabbaṃ sacchikātabbaṃ. Tīṇindriyā abhiññeyyā pariññeyyā na pahātabbā, siyā bhāvetabbā, siyā sacchikātabbā, siyā na bhāvetabbā, sacchikātabbā. Cha indriyā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (5) &lt;/div&gt;&lt;/div&gt;&lt;div class="q" id="p_30Vbh_3191"&gt; &lt;div class="p"&gt;&lt;span class="pN"&gt;3191&lt;/span&gt;Tayo akusalahetū abhiññeyyā pariññeyyā pahātabbā na bhāvetabbā na sacchikātabbā. Tayo kusalahetū abhiññeyyā pariññeyyā na pahātabbā, siyā bhāvetabbā, na sacchikātabbā, siyā na bhāvetabbā. Tayo abyākatahetū abhiññeyyā pariññeyyā na pahātabbā na bhāvetabbā, siyā sacchikātabbā, siyā na sacchikātabbā. (6) &lt;/div&gt;&lt;/div&gt;&lt;div class="q" id="p_30Vbh_3192"&gt; &lt;div class="p"&gt;&lt;span class="pN"&gt;3192&lt;/span&gt;Kabaḷīkāro āhāro abhiññeyyo pariññeyyo na pahātabbo na bhāvetabbo na sacchikātabbo. Tayo āhārā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (7) &lt;/div&gt;&lt;/div&gt;&lt;div class="q" id="p_30Vbh_3193"&gt; &lt;div class="p"&gt;&lt;span class="pN"&gt;3193&lt;/span&gt;Cha phassā abhiññeyyā pariññeyyā na pahātabbā na bhāvetabbā na sacchikātabbā. Manoviññāṇadhātusamphasso abhiññeyyo pariññeyyo, siyā pahātabbo, siyā bhāvetabbo, siyā sacchikātabbo, siyā na pahātabbo na bhāvetabbo na sacchikātabbo. (8) &lt;/div&gt;&lt;/div&gt;&lt;div class="q" id="p_30Vbh_3194"&gt; &lt;div class="p"&gt;&lt;span class="pN"&gt;3194&lt;/span&gt;Cha vedanā…pe…  cha saññā…pe…  cha cetanā…pe…  cha cittā abhiññeyyā pariññeyyā na pahātabbā na bhāvetabbā na sacchikātabbā. Manoviññāṇadhātu abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. (9--12) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270095" title="Go to previous page"&gt;&amp;lt;&amp;lt; 18.6.2 Āyuppamāṇa&lt;/a&gt;&lt;a href="javascript:void(0)" onclick="upP()" id="upL" name="266439" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267951" title="Go to next page"&gt;18.8 Sārammaṇānārammaṇavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
