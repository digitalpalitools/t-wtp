<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/14S5"&gt;14S5 Mahāvaggasaṃyuttapāḷi&lt;/a&gt; » &lt;a href="/tipitaka/14S5/11"&gt;11 Sotāpattisaṃyutta&lt;/a&gt; » &lt;a href="/tipitaka/14S5/11/11.2"&gt;11.2 Rājakārāmavagga&lt;/a&gt;&lt;/div&gt;&lt;div class="i"&gt;11.2.6 Paṭhamamittāmaccasutta&lt;/div&gt;&lt;div class=h&gt;Sotāpattisaṃyutta&lt;/div&gt;&lt;div class=h&gt;Rājakārāmavagga&lt;/div&gt;&lt;div class=h&gt;Paṭhamamittāmaccasutta&lt;/div&gt;&lt;div class="q" id="p_14S5_1883"&gt; &lt;div class="divNumber"&gt;1012.&lt;/div&gt; &lt;div class="p"&gt;&lt;span class="pN"&gt;1883&lt;/span&gt;“Ye te, bhikkhave, anukampeyyātha, ye ca sotabbaṃ maññeyyuṃ—  mittā vā amaccā vā ñātī vā sālohitā vā—  te, bhikkhave, catūsu sotāpattiyaṅgesu samādapetabbā, nivesetabbā, patiṭṭhāpetabbā. Katamesu catūsu? Buddhe aveccappasāde samādapetabbā, nivesetabbā, patiṭṭhāpetabbā—  itipi so bhagavā…pe…  satthā devamanussānaṃ buddho bhagavāti. Dhamme…pe…  saṃghe…pe…  ariyakantesu sīlesu samādapetabbā, nivesetabbā, patiṭṭhāpetabbā akhaṇḍesu…pe…  samādhisaṃvattanikesu. Ye te, bhikkhave, anukampeyyātha, ye ca sotabbaṃ maññeyyuṃ—  mittā vā amaccā vā ñātī vā sālohitā vā—  te, bhikkhave, imesu catūsu sotāpattiyaṅgesu samādapetabbā, nivesetabbā, patiṭṭhāpetabbā”ti. &lt;/div&gt;&lt;/div&gt;&lt;div class="CENTER" id="p_14S5_1884"&gt;&lt;span class="pN"&gt;1884&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="274921" title="Go to previous page"&gt;&amp;lt;&amp;lt; 11.2.5 Duggativinipātabhayasutta&lt;/a&gt;&lt;a href="javascript:void(0)" onclick="upP()" id="upL" name="272873" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="274923" title="Go to next page"&gt;11.2.7 Dutiyamittāmaccasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
