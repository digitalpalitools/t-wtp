<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/37P1"&gt;37P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/37P1/11"&gt;11 Ācayagāmittika&lt;/a&gt; » &lt;a href="/tipitaka/37P1/11/11.7"&gt;11.7 Pañhāvāra&lt;/a&gt; » &lt;a href="/tipitaka/37P1/11/11.7/11.7.1"&gt;11.7.1 Paccayānuloma&lt;/a&gt; » &lt;a href="/tipitaka/37P1/11/11.7/11.7.1/11.7.1.1"&gt;11.7.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Adhipati&lt;/div&gt;&lt;div class=h&gt;Ācayagāmittika&lt;/div&gt;&lt;div class=h&gt;Pañhāvāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Adhipati&lt;/div&gt;&lt;div class="q" id="p_37P1_1572"&gt; &lt;div class="divNumber"&gt;49.&lt;/div&gt; &lt;div class="p"&gt;&lt;span class="pN"&gt;1572&lt;/span&gt;Ācayagāmī dhammo ācayagāmissa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati, ācayagāmī khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. &lt;span class="bold"&gt;Sahajātādhipati&lt;/span&gt;—  ācayagāmī adhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1573"&gt; &lt;div class="p"&gt;&lt;span class="pN"&gt;1573&lt;/span&gt;Ācayagāmī dhammo nevācayagāmināpacayagāmissa dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  ācayagāmī adhipati cittasamuṭṭhānānaṃ rūpānaṃ adhipatipaccayena paccayo. (2) &lt;/div&gt;&lt;/div&gt;&lt;div class="q" id="p_37P1_1574"&gt; &lt;div class="p"&gt;&lt;span class="pN"&gt;1574&lt;/span&gt;Ācayagāmī dhammo ācayagāmissa ca nevācayagāmināpacayagāmissa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  ācayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1575"&gt; &lt;div class="divNumber"&gt;50.&lt;/div&gt; &lt;div class="p"&gt;&lt;span class="pN"&gt;1575&lt;/span&gt;Apacayagāmī dhammo apacayagāmissa dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  apacayagāmī adhipati sampayuttakānaṃ khandhānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1576"&gt; &lt;div class="p"&gt;&lt;span class="pN"&gt;1576&lt;/span&gt;Apacayagāmī dhammo ācayagāmissa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  sekkhā maggā vuṭṭhahitvā maggaṃ garuṃ katvā paccavekkhanti. (2) &lt;/div&gt;&lt;/div&gt;&lt;div class="q" id="p_37P1_1577"&gt; &lt;div class="p"&gt;&lt;span class="pN"&gt;1577&lt;/span&gt;Apacayagāmī dhammo nevācayagāmināpacayagāmissa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  arahā maggā vuṭṭhahitvā maggaṃ garuṃ katvā paccavekkhati. &lt;span class="bold"&gt;Sahajātādhipati&lt;/span&gt;—  apacayagāmī adhipati cittasamuṭṭhānānaṃ rūpānaṃ adhipatipaccayena paccayo. (3) &lt;/div&gt;&lt;/div&gt;&lt;div class="q" id="p_37P1_1578"&gt; &lt;div class="p"&gt;&lt;span class="pN"&gt;1578&lt;/span&gt;Apacayagāmī dhammo apacayagāmissa ca nevācayagāmināpacayagāmissa ca dhammassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  apacayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (4) &lt;/div&gt;&lt;/div&gt;&lt;div class="q" id="p_37P1_1579"&gt; &lt;div class="divNumber"&gt;51.&lt;/div&gt; &lt;div class="p"&gt;&lt;span class="pN"&gt;1579&lt;/span&gt;Nevācayagāmināpacayagāmī dhammo nevācayagāmināpacayagāmissa dhammassa adhipatipaccayena paccayo—  ārammaṇādhipati, sahajātādhipati. &lt;span class="bold"&gt;Ārammaṇādhipati&lt;/span&gt;—  arahā phalaṃ garuṃ katvā paccavekkhati, nibbānaṃ garuṃ katvā paccavekkhati, nibbānaṃ phalassa adhipatipaccayena paccayo. &lt;span class="bold"&gt;Sahajātādhipati&lt;/span&gt;—  nevācayagāmināpacayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) &lt;/div&gt;&lt;/div&gt;&lt;div class="q" id="p_37P1_1580"&gt; &lt;div class="p"&gt;&lt;span class="pN"&gt;1580&lt;/span&gt;Nevācayagāmināpacayagāmī dhammo ācayagāmissa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  sekkhā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa adhipatipaccayena paccayo. Cakkhuṃ garuṃ katvā assādeti…pe…  vatthuṃ…  nevācayagāmināpacayagāmī khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. (2) &lt;/div&gt;&lt;/div&gt;&lt;div class="q" id="p_37P1_1581"&gt; &lt;div class="p"&gt;&lt;span class="pN"&gt;1581&lt;/span&gt;Nevācayagāmināpacayagāmī dhammo apacayagāmissa dhammassa adhipatipaccayena paccayo. &lt;span class="bold"&gt;Ārammaṇādhipati&lt;/span&gt;—  nibbānaṃ maggassa adhipatipaccayena paccayo. (3) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="263028" title="Go to previous page"&gt;&amp;lt;&amp;lt; Ārammaṇa&lt;/a&gt;&lt;a href="javascript:void(0)" onclick="upP()" id="upL" name="260779" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="263030" title="Go to next page"&gt; Anantara &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
