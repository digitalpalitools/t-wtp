<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/25Cn"&gt;25Cn Cūḷaniddesapāḷi&lt;/a&gt; » &lt;a href="/tipitaka/25Cn/2"&gt;2 Pārāyanavagganiddesa&lt;/a&gt; » &lt;a href="/tipitaka/25Cn/2/2.1"&gt;2.1 Pucchāniddesa&lt;/a&gt;&lt;/div&gt;&lt;div class="i"&gt;2.1.6 Upasīvamāṇavapucchāniddesa&lt;/div&gt;&lt;div class=h&gt;Pārāyanavagganiddesa&lt;/div&gt;&lt;div class=h&gt;Pucchāniddesa&lt;/div&gt;&lt;div class=h&gt;Upasīvamāṇavapucchāniddesa&lt;/div&gt;&lt;div class="q" id="p_25Cn_543"&gt; &lt;div class="divNumber"&gt;38.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;543&lt;/div&gt; &lt;div class="G"&gt;&lt;span class="bold"&gt;Eko ahaṃ sakka mahantamoghaṃ, &lt;span class="gathaQuote"&gt;(iccāyasmā upasīvo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Anissito no visahāmi tārituṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ārammaṇaṃ brūhi samantacakkhu,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yaṃ nissito oghamimaṃ tareyyaṃ.&lt;/span&gt; (1) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_544"&gt; &lt;div class="p"&gt;&lt;span class="pN"&gt;544&lt;/span&gt;&lt;span class="bold"&gt;Eko ahaṃ sakka mahantamoghan&lt;/span&gt;ti. &lt;span class="bold"&gt;Eko&lt;/span&gt;ti puggalo vā me dutiyo natthi, dhammo vā me dutiyo natthi, yaṃ vā puggalaṃ nissāya dhammaṃ vā nissāya mahantaṃ kāmoghaṃ bhavoghaṃ diṭṭhoghaṃ avijjoghaṃ tareyyaṃ uttareyyaṃ patareyyaṃ samatikkameyyaṃ vītivatteyyanti. &lt;span class="bold"&gt;Sakkā&lt;/span&gt;ti sakko. Bhagavā sakyakulā pabbajitotipi sakko. Atha vā aḍḍho mahaddhano dhanavātipi sakko. Tassimāni dhanāni, seyyathidaṃ—  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ satipaṭṭhānadhanaṃ…pe…  nibbānadhanaṃ. Imehi anekehi dhanaratanehi aḍḍho mahaddhano dhanavātipi sakko. Atha vā sakko pahu visavī alamatto sūro vīro vikkanto abhīrū achambhī anutrāsī apalāyī pahīnabhayabheravo vigatalomahaṃsotipi sakkoti—  eko ahaṃ sakka mahantamoghaṃ. &lt;/div&gt;&lt;/div&gt;&lt;div class="q" id="p_25Cn_545"&gt; &lt;div class="p"&gt;&lt;span class="pN"&gt;545&lt;/span&gt;&lt;span class="bold"&gt;Iccāyasmā upasīvo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe… . &lt;span class="bold"&gt;Āyasmā&lt;/span&gt;ti piyavacanaṃ…pe… . &lt;span class="bold"&gt;Upasīvo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā upasīvo. &lt;/div&gt;&lt;/div&gt;&lt;div class="q" id="p_25Cn_546"&gt; &lt;div class="p"&gt;&lt;span class="pN"&gt;546&lt;/span&gt;&lt;span class="bold"&gt;Anissito no visahāmi tāritun&lt;/span&gt;ti. &lt;span class="bold"&gt;Anissito&lt;/span&gt;ti puggalaṃ vā anissito dhammaṃ vā anissito no visahāmi na ussahāmi na sakkomi na paṭibalo mahantaṃ kāmoghaṃ bhavoghaṃ diṭṭhoghaṃ avijjoghaṃ tarituṃ uttarituṃ patarituṃ samatikkamituṃ vītivattitunti—  anissito no visahāmi tārituṃ. &lt;/div&gt;&lt;/div&gt;&lt;div class="q" id="p_25Cn_547"&gt; &lt;div class="p"&gt;&lt;span class="pN"&gt;547&lt;/span&gt;&lt;span class="bold"&gt;Ārammaṇaṃ brūhi samantacakkhū&lt;/span&gt;ti ārammaṇaṃ ālambaṇaṃ nissayaṃ upanissayaṃ brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi. &lt;span class="bold"&gt;Samantacakkhū&lt;/span&gt;ti samantacakkhu vuccati sabbaññutañāṇaṃ. Bhagavā tena sabbaññutañāṇena upeto samupeto upāgato samupāgato upapanno samupapanno samannāgato. &lt;/div&gt;&lt;/div&gt;&lt;div class="q" id="p_25Cn_548"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;548&lt;/div&gt; &lt;div class="G"&gt;Na tassa adiṭṭhamidhatthi kiñci,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atho aviññātamajānitabbaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbaṃ abhiññāsi yadatthi neyyaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tathāgato tena samantacakkhūti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_549"&gt; &lt;div class="p"&gt;&lt;span class="pN"&gt;549&lt;/span&gt;Ārammaṇaṃ brūhi samantacakkhu. &lt;/div&gt;&lt;/div&gt;&lt;div class="q" id="p_25Cn_550"&gt; &lt;div class="p"&gt;&lt;span class="pN"&gt;550&lt;/span&gt;&lt;span class="bold"&gt;Yaṃ nissito oghamimaṃ tareyyan&lt;/span&gt;ti. &lt;span class="bold"&gt;Yaṃ nissito&lt;/span&gt;ti yaṃ puggalaṃ vā nissito dhammaṃ vā nissito mahantaṃ kāmoghaṃ bhavoghaṃ diṭṭhoghaṃ avijjoghaṃ tareyyaṃ uttareyyaṃ patareyyaṃ samatikkameyyaṃ vītivatteyyanti—  yaṃ nissito oghamimaṃ tareyyaṃ. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_551"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;551&lt;/div&gt; &lt;div class="G"&gt;“Eko ahaṃ sakka mahantamoghaṃ, &lt;span class="gathaQuote"&gt;(iccāyasmā upasīvo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Anissito no visahāmi tārituṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ārammaṇaṃ brūhi samantacakkhu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yaṃ nissito oghamimaṃ tareyyan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_552"&gt; &lt;div class="divNumber"&gt;39.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;552&lt;/div&gt; &lt;div class="G"&gt;&lt;span class="bold"&gt;Ākiñcaññaṃ pekkhamāno satimā, &lt;span class="gathaQuote"&gt;(upasīvāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Natthīti nissāya tarassu oghaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Kāme pahāya virato kathāhi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṇhakkhayaṃ nattamahābhipassa.&lt;/span&gt; (2) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_553"&gt; &lt;div class="p"&gt;&lt;span class="pN"&gt;553&lt;/span&gt;&lt;span class="bold"&gt;Ākiñcaññaṃ pekkhamāno satimā&lt;/span&gt;ti so brāhmaṇo pakatiyā ākiñcaññāyatanasamāpattiṃ lābhīyeva nissayaṃ na jānāti—  “ayaṃ me nissayo”ti. Tassa bhagavā nissayañca ācikkhati uttariñca niyyānapathaṃ. Ākiñcaññāyatanasamāpattiṃ sato samāpajjitvā tato vuṭṭhahitvā tattha jāte cittacetasike dhamme aniccato pekkhamāno, dukkhato…pe…  rogato…  gaṇḍato…  sallato…  aghato…  ābādhato…  parato…  palokato…  ītito…  upaddavato…  bhayato…  upasaggato…  calato…  pabhaṅguto…  addhuvato…  atāṇato…  aleṇato…  asaraṇato…  asaraṇībhūtato…  rittato…  tucchato…  suññato…  anattato…  ādīnavato…  vipariṇāmadhammato…  asārakato…  aghamūlato…  bhavato…  vibhavato…  sāsavato…  saṅkhatato…  mārāmisato…  jātidhammato…  jarādhammato…  byādhidhammato…  maraṇadhammato…  sokaparidevadukkhadomanassupāyāsadhammato…  samudayadhammato…  atthaṅgamato…  assādato…  ādīnavato…  nissaraṇato pekkhamāno dakkhamāno olokayamāno nijjhāyamāno upaparikkhamāno. &lt;/div&gt;&lt;/div&gt;&lt;div class="q" id="p_25Cn_554"&gt; &lt;div class="p"&gt;&lt;span class="pN"&gt;554&lt;/span&gt;&lt;span class="bold"&gt;Satimā&lt;/span&gt;ti yā sati anussati paṭissati…pe…  sammāsati—  ayaṃ vuccati sati. Imāya satiyā upeto hoti…pe…  samannāgato, so vuccati satimāti—  ākiñcaññaṃ pekkhamāno satimā. &lt;/div&gt;&lt;/div&gt;&lt;div class="q" id="p_25Cn_555"&gt; &lt;div class="p"&gt;&lt;span class="pN"&gt;555&lt;/span&gt;&lt;span class="bold"&gt;Upasīvāti bhagavā&lt;/span&gt;ti. &lt;span class="bold"&gt;Upasīvā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  upasīvāti bhagavā. &lt;/div&gt;&lt;/div&gt;&lt;div class="q" id="p_25Cn_556"&gt; &lt;div class="p"&gt;&lt;span class="pN"&gt;556&lt;/span&gt;&lt;span class="bold"&gt;Natthīti nissāya tarassu oghan&lt;/span&gt;ti natthi kiñcīti ākiñcaññāyatanasamāpatti. Kiṃkāraṇā natthi kiñcīti ākiñcaññāyatanasamāpatti? Viññāṇañcāyatanasamāpattiṃ sato samāpajjitvā tato vuṭṭhahitvā taññeva viññāṇaṃ abhāveti, vibhāveti, antaradhāpeti, natthi kiñcīti passati. Taṃkāraṇā natthi kiñcīti ākiñcaññāyatanasamāpattiṃ nissāya upanissāya ālambaṇaṃ karitvā kāmoghaṃ bhavoghaṃ diṭṭhoghaṃ avijjoghaṃ tarassu uttarassu patarassu samatikkamassu vītivattassūti—  natthīti nissāya tarassu oghaṃ. &lt;/div&gt;&lt;/div&gt;&lt;div class="q" id="p_25Cn_557"&gt; &lt;div class="p"&gt;&lt;span class="pN"&gt;557&lt;/span&gt;&lt;span class="bold"&gt;Kāme pahāya virato kathāhī&lt;/span&gt;ti. &lt;span class="bold"&gt;Kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Kāme pahāyā&lt;/span&gt;ti vatthukāme parijānitvā kilesakāme pahāya pajahitvā vinodetvā byantīkaritvā anabhāvaṃ gametvāti—  kāme pahāya. &lt;span class="bold"&gt;Virato kathāhī&lt;/span&gt;ti kathaṃkathā vuccati vicikicchā. Dukkhe kaṅkhā…pe…  chambhitattaṃ cittassa manovilekho kathaṃkathāya ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti—  evampi virato kathāhi…pe…  atha vā dvattiṃsāya tiracchānakathāya ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti evampi virato kathāhīti—  kāme pahāya virato kathāhi. &lt;/div&gt;&lt;/div&gt;&lt;div class="q" id="p_25Cn_558"&gt; &lt;div class="p"&gt;&lt;span class="pN"&gt;558&lt;/span&gt;&lt;span class="bold"&gt;Taṇhakkhayaṃ nattamahābhipassā&lt;/span&gt;ti. &lt;span class="bold"&gt;Taṇhā&lt;/span&gt;ti rūpataṇhā…pe…  dhammataṇhā. &lt;span class="bold"&gt;Nattaṃ&lt;/span&gt; vuccati ratti. &lt;span class="bold"&gt;Aho&lt;/span&gt;ti divaso. Rattiñca divā ca taṇhakkhayaṃ rāgakkhayaṃ dosakkhayaṃ mohakkhayaṃ gatikkhayaṃ upapattikkhayaṃ paṭisandhikkhayaṃ bhavakkhayaṃ saṃsārakkhayaṃ vaṭṭakkhayaṃ passa abhipassa dakkha olokaya nijjhāya upaparikkhāti—  taṇhakkhayaṃ nattamahābhipassa. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_559"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;559&lt;/div&gt; &lt;div class="G"&gt;“Ākiñcaññaṃ pekkhamāno satimā, &lt;span class="gathaQuote"&gt;(upasīvāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Natthīti nissāya tarassu oghaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Kāme pahāya virato kathāhi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṇhakkhayaṃ nattamahābhipassā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_560"&gt; &lt;div class="divNumber"&gt;40.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;560&lt;/div&gt; &lt;div class="G"&gt;&lt;span class="bold"&gt;Sabbesu kāmesu yo vītarāgo, &lt;span class="gathaQuote"&gt;(iccāyasmā upasīvo)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ākiñcaññaṃ nissito hitvā maññaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Saññāvimokkhe paramedhimutto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tiṭṭhe nu so tattha anānuyāyī.&lt;/span&gt; (3) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_561"&gt; &lt;div class="p"&gt;&lt;span class="pN"&gt;561&lt;/span&gt;&lt;span class="bold"&gt;Sabbesu kāmesu yo vītarāgo&lt;/span&gt;ti. &lt;span class="bold"&gt;Sabbesū&lt;/span&gt;ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ sabbesūti. &lt;span class="bold"&gt;Kāmesū&lt;/span&gt;ti &lt;span class="bold"&gt;kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. Sabbesu kāmesu yo vītarāgoti. Sabbesu kāmesu yo vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo vikkhambhanatoti—  sabbesu kāmesu yo vītarāgo. &lt;/div&gt;&lt;/div&gt;&lt;div class="q" id="p_25Cn_562"&gt; &lt;div class="p"&gt;&lt;span class="pN"&gt;562&lt;/span&gt;&lt;span class="bold"&gt;Iccāyasmā upasīvo&lt;/span&gt;ti. &lt;span class="bold"&gt;Iccā&lt;/span&gt;ti padasandhi…pe… . &lt;span class="bold"&gt;Āyasmā&lt;/span&gt;ti piyavacanaṃ…pe… . &lt;span class="bold"&gt;Upasīvo&lt;/span&gt;ti tassa brāhmaṇassa nāmaṃ…pe…  abhilāpoti—  iccāyasmā upasīvo. &lt;/div&gt;&lt;/div&gt;&lt;div class="q" id="p_25Cn_563"&gt; &lt;div class="p"&gt;&lt;span class="pN"&gt;563&lt;/span&gt;&lt;span class="bold"&gt;Ākiñcaññaṃ nissito hitvā maññan&lt;/span&gt;ti. Heṭṭhimā cha samāpattiyo hitvā cajitvā pariccajitvā atikkamitvā samatikkamitvā vītivattitvā ākiñcaññāyatanasamāpattiṃ nissito allīno upagato samupagato ajjhosito adhimuttoti—  ākiñcaññaṃ nissito hitvā maññaṃ. &lt;/div&gt;&lt;/div&gt;&lt;div class="q" id="p_25Cn_564"&gt; &lt;div class="p"&gt;&lt;span class="pN"&gt;564&lt;/span&gt;&lt;span class="bold"&gt;Saññāvimokkhe paramedhimutto&lt;/span&gt;ti saññāvimokkhā vuccanti satta saññāsamāpattiyo. Tāsaṃ saññāsamāpattīnaṃ ākiñcaññāyatanasamāpattivimokkho aggo ca seṭṭho ca viseṭṭho ca pāmokkho ca uttamo ca pavaro ca, parame agge seṭṭhe viseṭṭhe pāmokkhe uttame pavare adhimuttivimokkhena adhimutto tatrādhimutto tadadhimutto taccarito tabbahulo taggaruko tanninno tappoṇo tappabbhāro tadadhimutto tadadhipateyyoti—  saññāvimokkhe paramedhimutto. &lt;/div&gt;&lt;/div&gt;&lt;div class="q" id="p_25Cn_565"&gt; &lt;div class="p"&gt;&lt;span class="pN"&gt;565&lt;/span&gt;&lt;span class="bold"&gt;Tiṭṭhe nu so tattha anānuyāyī&lt;/span&gt;ti. &lt;span class="bold"&gt;Tiṭṭhe nū&lt;/span&gt;ti saṃsayapucchā vimatipucchā dveḷhakapucchā anekaṃsapucchā, “evaṃ nu kho, nanu kho, kiṃ nu kho, kathaṃ nu kho”ti—  tiṭṭhe nu. &lt;span class="bold"&gt;Tatthā&lt;/span&gt;ti ākiñcaññāyatane. &lt;span class="bold"&gt;Anānuyāyī&lt;/span&gt;ti anānuyāyī aviccamāno avigacchamāno anantaradhāyamāno aparihāyamāno…pe… . Atha vā arajjamāno adussamāno amuyhamāno akilissamānoti—  tiṭṭhe nu so tattha anānuyāyī. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_566"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;566&lt;/div&gt; &lt;div class="G"&gt;“Sabbesu kāmesu yo vītarāgo, &lt;span class="gathaQuote"&gt;(iccāyasmā upasīvo)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ākiñcaññaṃ nissito hitvā maññaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saññāvimokkhe paramedhimutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tiṭṭhe nu so tattha anānuyāyī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_567"&gt; &lt;div class="divNumber"&gt;41.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;567&lt;/div&gt; &lt;div class="G"&gt;&lt;span class="bold"&gt;Sabbesu kāmesu yo vītarāgo, &lt;span class="gathaQuote"&gt;(upasīvāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Ākiñcaññaṃ nissito hitvā maññaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Saññāvimokkhe paramedhimutto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tiṭṭheyya so tattha anānuyāyī.&lt;/span&gt; (4) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_568"&gt; &lt;div class="p"&gt;&lt;span class="pN"&gt;568&lt;/span&gt;&lt;span class="bold"&gt;Sabbesu kāmesu yo vītarāgo&lt;/span&gt;ti. &lt;span class="bold"&gt;Sabbesū&lt;/span&gt;ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ sabbesūti. &lt;span class="bold"&gt;Kāmesū&lt;/span&gt;ti &lt;span class="bold"&gt;kāmā&lt;/span&gt;ti uddānato dve kāmā—  vatthukāmā ca kilesakāmā ca…pe…  ime vuccanti vatthukāmā…pe…  ime vuccanti kilesakāmā. &lt;span class="bold"&gt;Sabbesu kāmesu yo vītarāgo&lt;/span&gt;ti sabbesu kāmesu yo vītarāgo…pe…  paṭinissaṭṭharāgo vikkhambhanatoti—  sabbesu kāmesu yo vītarāgo. &lt;/div&gt;&lt;/div&gt;&lt;div class="q" id="p_25Cn_569"&gt; &lt;div class="p"&gt;&lt;span class="pN"&gt;569&lt;/span&gt;&lt;span class="bold"&gt;Upasīvāti bhagavā&lt;/span&gt;ti. &lt;span class="bold"&gt;Upasīvā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  upasīvāti bhagavā. &lt;/div&gt;&lt;/div&gt;&lt;div class="q" id="p_25Cn_570"&gt; &lt;div class="p"&gt;&lt;span class="pN"&gt;570&lt;/span&gt;&lt;span class="bold"&gt;Ākiñcaññaṃ nissito hitvā maññan&lt;/span&gt;ti. Heṭṭhimā cha samāpattiyo hitvā cajitvā pariccajitvā atikkamitvā samatikkamitvā vītivattitvā ākiñcaññāyatanasamāpattiṃ nissito allīno upagato samupagato ajjhosito adhimuttoti—  ākiñcaññaṃ nissito hitvā maññaṃ. &lt;/div&gt;&lt;/div&gt;&lt;div class="q" id="p_25Cn_571"&gt; &lt;div class="p"&gt;&lt;span class="pN"&gt;571&lt;/span&gt;&lt;span class="bold"&gt;Saññāvimokkhe paramedhimutto&lt;/span&gt;ti saññāvimokkhā vuccanti satta saññāsamāpattiyo. Tāsaṃ saññāsamāpattīnaṃ ākiñcaññāyatanasamāpattivimokkho aggo ca seṭṭho ca viseṭṭho ca pāmokkho ca uttamo ca pavaro ca, parame agge seṭṭhe viseṭṭhe pāmokkhe uttame pavare adhimuttivimokkhena adhimutto tatrādhimutto tadadhimutto…pe…  tadadhipateyyoti—  saññāvimokkhe paramedhimutto. &lt;/div&gt;&lt;/div&gt;&lt;div class="q" id="p_25Cn_572"&gt; &lt;div class="p"&gt;&lt;span class="pN"&gt;572&lt;/span&gt;&lt;span class="bold"&gt;Tiṭṭheyya so tattha anānuyāyī&lt;/span&gt;ti. &lt;span class="bold"&gt;Tiṭṭheyyā&lt;/span&gt;ti tiṭṭheyya saṭṭhikappasahassāni. &lt;span class="bold"&gt;Tatthā&lt;/span&gt;ti ākiñcaññāyatane. &lt;span class="bold"&gt;Anānuyāyī&lt;/span&gt;ti anānuyāyī aviccamāno avigacchamāno anantaradhāyamāno aparihāyamāno. Atha vā arajjamāno adussamāno amuyhamāno akilissamānoti—  tiṭṭheyya so tattha anānuyāyī. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_573"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;573&lt;/div&gt; &lt;div class="G"&gt;“Sabbesu kāmesu yo vītarāgo, &lt;span class="gathaQuote"&gt;(upasīvāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Ākiñcaññaṃ nissito hitvā maññaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Saññāvimokkhe paramedhimutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tiṭṭheyya so tattha anānuyāyī”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_574"&gt; &lt;div class="divNumber"&gt;42.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;574&lt;/div&gt; &lt;div class="G"&gt;&lt;span class="bold"&gt;Tiṭṭhe ce so tattha anānuyāyī,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Pūgampi vassāni samantacakkhu;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tattheva so sītisiyā vimutto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Cavetha viññāṇaṃ tathāvidhassa.&lt;/span&gt; (5) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_575"&gt; &lt;div class="p"&gt;&lt;span class="pN"&gt;575&lt;/span&gt;&lt;span class="bold"&gt;Tiṭṭhe ce so tattha anānuyāyī&lt;/span&gt;ti sace so tiṭṭheyya saṭṭhikappasahassāni. &lt;span class="bold"&gt;Tatthā&lt;/span&gt;ti ākiñcaññāyatane. &lt;span class="bold"&gt;Anānuyāyī&lt;/span&gt;ti anānuyāyī aviccamāno avigacchamāno anantaradhāyamāno aparihāyamāno. Atha vā arajjamāno adussamāno amuyhamāno akilissamānoti—  tiṭṭhe ce so tattha anānuyāyī. &lt;/div&gt;&lt;/div&gt;&lt;div class="q" id="p_25Cn_576"&gt; &lt;div class="p"&gt;&lt;span class="pN"&gt;576&lt;/span&gt;&lt;span class="bold"&gt;Pūgampi vassāni samantacakkhū&lt;/span&gt;ti. &lt;span class="bold"&gt;Pūgampi vassānī&lt;/span&gt;ti pūgampi vassāni bahūni vassāni bahūni vassasatāni bahūni vassasahassāni bahūni vassasatasahassāni bahūni kappāni bahūni kappasatāni bahūni kappasahassāni bahūni kappasatasahassāni. &lt;span class="bold"&gt;Samantacakkhū&lt;/span&gt;ti samantacakkhu vuccati sabbaññutañāṇaṃ…pe…  tathāgato tena samantacakkhūti—  pūgampi vassāni samantacakkhu. &lt;/div&gt;&lt;/div&gt;&lt;div class="q" id="p_25Cn_577"&gt; &lt;div class="p"&gt;&lt;span class="pN"&gt;577&lt;/span&gt;&lt;span class="bold"&gt;Tattheva so sītisiyā vimutto, cavetha viññāṇaṃ tathāvidhassā&lt;/span&gt;ti tattheva so sītibhāvamanuppatto nicco dhuvo sassato avipariṇāmadhammo sassatisamaṃ tatheva tiṭṭheyya. Atha vā tassa viññāṇaṃ caveyya ucchijjeyya nasseyya vinasseyya na bhaveyyāti punabbhavapaṭisandhiviññāṇaṃ nibbatteyya kāmadhātuyā vā rūpadhātuyā vā arūpadhātuyā vāti ākiñcaññāyatanaṃ samāpannassa sassatañca ucchedañca pucchati. Udāhu tattheva anupādisesāya nibbānadhātuyā parinibbāyeyya. Atha vā tassa viññāṇaṃ caveyya puna paṭisandhiviññāṇaṃ nibbatteyya kāmadhātuyā vā rūpadhātuyā vā arūpadhātuyā vāti, ākiñcaññāyatanaṃ upapannassa parinibbānañca paṭisandhiñca pucchati. &lt;span class="bold"&gt;Tathāvidhassā&lt;/span&gt;ti tathāvidhassa tādisassa tassaṇṭhitassa tappakārassa tappaṭibhāgassa ākiñcaññāyatanaṃ upapannassāti—  tattheva so sītisiyā vimutto, cavetha viññāṇaṃ tathāvidhassa. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_578"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;578&lt;/div&gt; &lt;div class="G"&gt;“Tiṭṭhe ce so tattha anānuyāyī,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Pūgampi vassāni samantacakkhu;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tattheva so sītisiyā vimutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Cavetha viññāṇaṃ tathāvidhassā”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_579"&gt; &lt;div class="divNumber"&gt;43.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;579&lt;/div&gt; &lt;div class="G"&gt;&lt;span class="bold"&gt;Acci yathā vātavegena khittā, &lt;span class="gathaQuote"&gt;(upasīvāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Atthaṃ paleti na upeti saṅkhaṃ;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Evaṃ munī nāmakāyā vimutto,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Atthaṃ paleti na upeti saṅkhaṃ.&lt;/span&gt; (6) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_580"&gt; &lt;div class="p"&gt;&lt;span class="pN"&gt;580&lt;/span&gt;&lt;span class="bold"&gt;Acci yathā vātavegena khittā&lt;/span&gt;ti acci vuccati jālasikhā. &lt;span class="bold"&gt;Vātā&lt;/span&gt;ti puratthimā vātā pacchimā vātā uttarā vātā dakkhiṇā vātā sarajā vātā arajā vātā sītā vātā uṇhā vātā parittā vātā adhimattā vātā verambhavātā pakkhavātā supaṇṇavātā tālapaṇṇavātā vidhūpanavātā. &lt;span class="bold"&gt;Vātavegena khittā&lt;/span&gt;ti vātavegena khittā ukkhittā nunnā paṇunnā khambhitā vikkhambhitāti—  acci yathā vātavegena khittā. &lt;span class="bold"&gt;Upasīvāti bhagavā&lt;/span&gt;ti. &lt;span class="bold"&gt;Upasīvā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  upasīvāti bhagavā. &lt;/div&gt;&lt;/div&gt;&lt;div class="q" id="p_25Cn_581"&gt; &lt;div class="p"&gt;&lt;span class="pN"&gt;581&lt;/span&gt;&lt;span class="bold"&gt;Atthaṃ paleti na upeti saṅkhan&lt;/span&gt;ti. &lt;span class="bold"&gt;Atthaṃ paletī&lt;/span&gt;ti atthaṃ paleti, atthaṃ gameti, atthaṃ gacchati nirujjhati vūpasamati paṭippassambhati. &lt;span class="bold"&gt;Na upeti saṅkhan&lt;/span&gt;ti saṅkhaṃ na upeti, uddesaṃ na upeti, gaṇanaṃ na upeti, paṇṇattiṃ na upeti, “puratthimaṃ vā disaṃ gatā, pacchimaṃ vā disaṃ gatā, uttaraṃ vā disaṃ gatā, dakkhiṇaṃ vā disaṃ gatā uddhaṃ vā gatā, adho vā gatā, tiriyaṃ vā gatā, vidisaṃ vā gatā”ti, so hetu natthi, paccayo natthi, kāraṇaṃ natthi, yena saṅkhaṃ gaccheyyāti—  atthaṃ paleti na upeti saṅkhaṃ. &lt;/div&gt;&lt;/div&gt;&lt;div class="q" id="p_25Cn_582"&gt; &lt;div class="p"&gt;&lt;span class="pN"&gt;582&lt;/span&gt;&lt;span class="bold"&gt;Evaṃ munī nāmakāyā vimutto&lt;/span&gt;ti. &lt;span class="bold"&gt;Evan&lt;/span&gt;ti opammasampaṭipādanaṃ. &lt;span class="bold"&gt;Munī&lt;/span&gt;ti monaṃ vuccati ñāṇaṃ…pe…  saṅgajālamaticca so muni. &lt;span class="bold"&gt;Nāmakāyā vimutto&lt;/span&gt;ti so muni pakatiyā pubbeva rūpakāyā vimutto. Tadaṅgaṃ samatikkamā vikkhambhanappahānena pahīno. Tassa munino bhavantaṃ āgamma cattāro ariyamaggā paṭiladdhā honti. Catunnaṃ ariyamaggānaṃ paṭiladdhattā nāmakāyo ca rūpakāyo ca pariññātā honti. Nāmakāyassa ca rūpakāyassa ca pariññātattā nāmakāyā ca rūpakāyā ca mutto vimutto suvimutto accantaanupādāvimokkhenāti—  evaṃ munī nāmakāyā vimutto. &lt;/div&gt;&lt;/div&gt;&lt;div class="q" id="p_25Cn_583"&gt; &lt;div class="p"&gt;&lt;span class="pN"&gt;583&lt;/span&gt;&lt;span class="bold"&gt;Atthaṃ paleti na upeti saṅkhan&lt;/span&gt;ti. &lt;span class="bold"&gt;Atthaṃ paletī&lt;/span&gt;ti anupādisesāya nibbānadhātuyā parinibbāyati. &lt;span class="bold"&gt;Na upeti saṅkhan&lt;/span&gt;ti anupādisesāya nibbānadhātuyā parinibbuto saṅkhaṃ na upeti, uddesaṃ na upeti, gaṇanaṃ na upeti, paṇṇattiṃ na upeti—  khattiyoti vā brāhmaṇoti vā vessoti vā suddoti vā gahaṭṭhoti vā pabbajitoti vā devoti vā manussoti vā rūpīti vā arūpīti vā saññīti vā asaññīti vā nevasaññīnāsaññīti vā. So hetu natthi paccayo natthi kāraṇaṃ natthi yena saṅkhaṃ gaccheyyāti—  atthaṃ paleti na upeti saṅkhaṃ. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_584"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;584&lt;/div&gt; &lt;div class="G"&gt;“Acci yathā vātavegena khittā, &lt;span class="gathaQuote"&gt;(upasīvāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthaṃ paleti na upeti saṅkhaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Evaṃ munī nāmakāyā vimutto,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Atthaṃ paleti na upeti saṅkhan”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_585"&gt; &lt;div class="divNumber"&gt;44.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;585&lt;/div&gt; &lt;div class="G"&gt;&lt;span class="bold"&gt;Atthaṅgato so uda vā so natthi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Udāhu ve sassatiyā arogo;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Taṃ me munī sādhu viyākarohi,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Tathā hi te vidito esa dhammo.&lt;/span&gt; (7) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_586"&gt; &lt;div class="p"&gt;&lt;span class="pN"&gt;586&lt;/span&gt;&lt;span class="bold"&gt;Atthaṅgato so uda vā so natthī&lt;/span&gt;ti so atthaṅgato udāhu natthi so niruddho ucchinno vinaṭṭhoti—  atthaṅgato so uda vā so natthi. &lt;/div&gt;&lt;/div&gt;&lt;div class="q" id="p_25Cn_587"&gt; &lt;div class="p"&gt;&lt;span class="pN"&gt;587&lt;/span&gt;&lt;span class="bold"&gt;Udāhu ve sassatiyā arogo&lt;/span&gt;ti udāhu nicco dhuvo sassato avipariṇāmadhammo sassatisamaṃ tatheva tiṭṭheyyāti—  udāhu ve sassatiyā arogo. &lt;/div&gt;&lt;/div&gt;&lt;div class="q" id="p_25Cn_588"&gt; &lt;div class="p"&gt;&lt;span class="pN"&gt;588&lt;/span&gt;&lt;span class="bold"&gt;Taṃ me munī sādhu viyākarohī&lt;/span&gt;ti. &lt;span class="bold"&gt;Tan&lt;/span&gt;ti yaṃ pucchāmi yaṃ yācāmi yaṃ ajjhesāmi yaṃ pasādemi. &lt;span class="bold"&gt;Munī&lt;/span&gt;ti monaṃ vuccati ñāṇaṃ…pe…  saṅgajālamaticca so muni. &lt;span class="bold"&gt;Sādhu viyākarohī&lt;/span&gt;ti sādhu ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  taṃ me munī sādhu viyākarohi. &lt;/div&gt;&lt;/div&gt;&lt;div class="q" id="p_25Cn_589"&gt; &lt;div class="p"&gt;&lt;span class="pN"&gt;589&lt;/span&gt;&lt;span class="bold"&gt;Tathā hi te vidito esa dhammo&lt;/span&gt;ti tathā hi te vidito tulito tīrito vibhūto vibhāvito esa dhammoti—  tathā hi te vidito esa dhammo. Tenāha so brāhmaṇo—  &lt;/div&gt;&lt;/div&gt;&lt;div class="q" id="p_25Cn_590"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;590&lt;/div&gt; &lt;div class="G"&gt;“Atthaṅgato so uda vā so natthi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Udāhu ve sassatiyā arogo;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Taṃ me munī sādhu viyākarohi,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Tathā hi te vidito esa dhammo”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_591"&gt; &lt;div class="divNumber"&gt;45.&lt;/div&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;591&lt;/div&gt; &lt;div class="G"&gt;&lt;span class="bold"&gt;Atthaṅgatassa na pamāṇamatthi, &lt;span class="gathaQuote"&gt;(upasīvāti bhagavā)&lt;/span&gt;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Yena naṃ vajjuṃ taṃ tassa natthi;&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Sabbesu dhammesu samūhatesu,&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;&lt;span class="bold"&gt;Samūhatā vādapathāpi sabbe.&lt;/span&gt; (8) &lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_592"&gt; &lt;div class="p"&gt;&lt;span class="pN"&gt;592&lt;/span&gt;&lt;span class="bold"&gt;Atthaṅgatassa na pamāṇamatthī&lt;/span&gt;ti atthaṅgatassa anupādisesāya nibbānadhātuyā parinibbutassa rūpapamāṇaṃ natthi, vedanāpamāṇaṃ natthi, saññāpamāṇaṃ natthi, saṅkhārapamāṇaṃ natthi, viññāṇapamāṇaṃ natthi, na atthi na saṃvijjati nupalabbhati pahīnaṃ samucchinnaṃ vūpasantaṃ paṭippassaddhaṃ abhabbuppattikaṃ ñāṇagginā daḍḍhanti—  atthaṅgatassa na pamāṇamatthi. &lt;span class="bold"&gt;Upasīvāti bhagavā&lt;/span&gt;ti &lt;span class="bold"&gt;upasīvā&lt;/span&gt;ti bhagavā taṃ brāhmaṇaṃ nāmena ālapati. &lt;span class="bold"&gt;Bhagavā&lt;/span&gt;ti gāravādhivacanametaṃ…pe…  sacchikā paññatti, yadidaṃ bhagavāti—  upasīvāti bhagavā. &lt;/div&gt;&lt;/div&gt;&lt;div class="q" id="p_25Cn_593"&gt; &lt;div class="p"&gt;&lt;span class="pN"&gt;593&lt;/span&gt;&lt;span class="bold"&gt;Yena naṃ vajjuṃ taṃ tassa natthī&lt;/span&gt;ti yena taṃ rāgena vadeyyuṃ, yena dosena vadeyyuṃ, yena mohena vadeyyuṃ, yena mānena vadeyyuṃ, yāya diṭṭhiyā vadeyyuṃ, yena uddhaccena vadeyyuṃ, yāya vicikicchāya vadeyyuṃ, yehi anusayehi vadeyyuṃ—  rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā, te abhisaṅkhārā pahīnā. Abhisaṅkhārānaṃ pahīnattā gatiyā yena taṃ vadeyyuṃ—  nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā, so hetu natthi paccayo natthi kāraṇaṃ natthi yena vadeyyuṃ katheyyuṃ bhaṇeyyuṃ dīpeyyuṃ vohareyyunti—  yena naṃ vajjuṃ taṃ tassa natthi. &lt;/div&gt;&lt;/div&gt;&lt;div class="q" id="p_25Cn_594"&gt; &lt;div class="p"&gt;&lt;span class="pN"&gt;594&lt;/span&gt;&lt;span class="bold"&gt;Sabbesu dhammesu samūhatesū&lt;/span&gt;ti sabbesu dhammesu sabbesu khandhesu sabbesu āyatanesu sabbāsu dhātūsu sabbāsu gatīsu sabbāsu upapattīsu sabbāsu paṭisandhīsu sabbesu bhavesu sabbesu saṃsāresu sabbesu vaṭṭesu ūhatesu samūhatesu uddhatesu samuddhatesu uppāṭitesu samuppāṭitesu pahīnesu samucchinnesu vūpasantesu paṭippassaddhesu abhabbuppattikesu ñāṇagginā daḍḍhesūti—  sabbesu dhammesu samūhatesu. &lt;/div&gt;&lt;/div&gt;&lt;div class="q" id="p_25Cn_595"&gt; &lt;div class="p"&gt;&lt;span class="pN"&gt;595&lt;/span&gt;&lt;span class="bold"&gt;Samūhatā vādapathāpi sabbe&lt;/span&gt;ti vādapathā vuccanti kilesā ca khandhā ca abhisaṅkhārā ca. Tassa vādā ca vādapathā ca adhivacanāni ca adhivacanapathā ca nirutti ca niruttipathā ca paññatti ca paññattipathā ca ūhatā samūhatā uddhatā samuddhatā uppāṭitā samuppāṭitā pahīnā samucchinnā vūpasantā paṭippassaddhā abhabbuppattikā ñāṇagginā daḍḍhāti—  samūhatā vādapathāpi sabbe. Tenāha bhagavā—  &lt;/div&gt;&lt;/div&gt;&lt;div class="q" id="p_25Cn_596"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;596&lt;/div&gt; &lt;div class="G"&gt;“Atthaṅgatassa na pamāṇamatthi, &lt;span class="gathaQuote"&gt;(upasīvāti bhagavā)&lt;/span&gt;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Yena naṃ vajjuṃ taṃ tassa natthi;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Sabbesu dhammesu samūhatesu,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Samūhatā vādapathāpi sabbe”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_25Cn_597"&gt; &lt;div class="p"&gt;&lt;span class="pN"&gt;597&lt;/span&gt;Saha gāthāpariyosānā ye te brāhmaṇena saddhiṃ…pe…  pañjaliko namassamāno nisinno hoti—  satthā me, bhante bhagavā, sāvakohamasmīti. &lt;/div&gt;&lt;/div&gt;&lt;div class="CENTER" id="p_25Cn_598"&gt;&lt;span class="pN"&gt;598&lt;/span&gt;Upasīvamāṇavapucchāniddeso chaṭṭho.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="269461" title="Go to previous page"&gt;&amp;lt;&amp;lt; 2.1.5 Dhotakamāṇavapucchāniddesa&lt;/a&gt;&lt;a href="javascript:void(0)" onclick="upP()" id="upL" name="267820" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269463" title="Go to next page"&gt;2.1.7 Nandamāṇavapucchāniddesa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
