<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/3V"&gt;3V Mahāvaggapāḷi&lt;/a&gt; » &lt;a href="/tipitaka/3V/3"&gt;3 Vassūpanāyikakkhandhaka&lt;/a&gt;&lt;/div&gt;&lt;div class="i"&gt;3.6 Pahiteyevaanujānana&lt;/div&gt;&lt;div class=h&gt;Vassūpanāyikakkhandhaka&lt;/div&gt;&lt;div class=h&gt;Pahiteyevaanujānana&lt;/div&gt;&lt;div class="q" id="p_3V_870"&gt; &lt;div class="divNumber"&gt;199.&lt;/div&gt; &lt;div class="p"&gt;&lt;span class="pN"&gt;870&lt;/span&gt;Idha pana, bhikkhave, bhikkhussa bhātā gilāno hoti. So ce bhātuno santike dūtaṃ pahiṇeyya—  ‘ahañhi gilāno, āgacchatu me bhātā, icchāmi bhātuno āgatan’ti, gantabbaṃ, bhikkhave, sattāhakaraṇīyena, pahite, na tveva appahite. Sattāhaṃ sannivatto kātabbo. &lt;/div&gt;&lt;/div&gt;&lt;div class="q" id="p_3V_871"&gt; &lt;div class="p"&gt;&lt;span class="pN"&gt;871&lt;/span&gt;Idha pana, bhikkhave, bhikkhussa bhaginī gilānā hoti. Sā ce bhātuno santike dūtaṃ pahiṇeyya—  ‘ahañhi gilānā, āgacchatu me bhātā, icchāmi bhātuno āgatan’ti, gantabbaṃ, bhikkhave, sattāhakaraṇīyena, pahite, na tveva appahite. Sattāhaṃ sannivatto kātabbo. &lt;/div&gt;&lt;/div&gt;&lt;div class="q" id="p_3V_872"&gt; &lt;div class="p"&gt;&lt;span class="pN"&gt;872&lt;/span&gt;Idha pana, bhikkhave, bhikkhussa ñātako gilāno hoti. So ce bhikkhussa santike dūtaṃ pahiṇeyya—  ‘ahañhi gilāno, āgacchatu bhadanto, icchāmi bhadantassa āgatan’ti, gantabbaṃ, bhikkhave, sattāhakaraṇīyena, pahite, na tveva appahite. Sattāhaṃ sannivatto kātabbo. &lt;/div&gt;&lt;/div&gt;&lt;div class="q" id="p_3V_873"&gt; &lt;div class="p"&gt;&lt;span class="pN"&gt;873&lt;/span&gt;Idha pana, bhikkhave, bhikkhugatiko gilāno hoti. So ce bhikkhūnaṃ santike dūtaṃ pahiṇeyya—  ‘ahañhi gilāno, āgacchantu bhadantā, icchāmi bhadantānaṃ āgatan’ti, gantabbaṃ, bhikkhave, sattāhakaraṇīyena, pahite, na tveva appahite. Sattāhaṃ sannivatto kātabbo”ti. &lt;/div&gt;&lt;/div&gt;&lt;div class="q" id="p_3V_874"&gt; &lt;div class="p"&gt;&lt;span class="pN"&gt;874&lt;/span&gt;Tena kho pana samayena saṃghassa vihāro undriyati. Aññatarena upāsakena araññe bhaṇḍaṃ chedāpitaṃ hoti. So bhikkhūnaṃ santike dūtaṃ pāhesi—  “sace bhadantā taṃ bhaṇḍaṃ āvahāpeyyuṃ, dajjāhaṃ taṃ bhaṇḍan”ti. Bhagavato etamatthaṃ ārocesuṃ. “Anujānāmi, bhikkhave, saṃghakaraṇīyena gantuṃ. Sattāhaṃ sannivatto kātabbo”ti. &lt;/div&gt;&lt;/div&gt;&lt;div class="CENTER" id="p_3V_875"&gt;&lt;span class="pN"&gt;875&lt;/span&gt;Vassāvāsabhāṇavāro niṭṭhito.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="271920" title="Go to previous page"&gt;&amp;lt;&amp;lt; 3.5 Sattannaṃappahitepianujānana&lt;/a&gt;&lt;a href="javascript:void(0)" onclick="upP()" id="upL" name="271605" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="271922" title="Go to next page"&gt;3.7 Antarāyeanāpattivassacchedavāra &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
