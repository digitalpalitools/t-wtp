<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/15A4"&gt;15A4 Catukkanipātapāḷi&lt;/a&gt; » &lt;a href="/tipitaka/15A4/2"&gt;2 Dutiyapaṇṇāsaka&lt;/a&gt; » &lt;a href="/tipitaka/15A4/2/2.1"&gt;2.1 Puññābhisandavagga&lt;/a&gt;&lt;/div&gt;&lt;div class="i"&gt;2.1.1 Paṭhamapuññābhisandasutta&lt;/div&gt;&lt;div class=h&gt;Dutiyapaṇṇāsaka&lt;/div&gt;&lt;div class=h&gt;Puññābhisandavagga&lt;/div&gt;&lt;div class=h&gt;Paṭhamapuññābhisandasutta&lt;/div&gt;&lt;div class="q" id="p_15A4_363"&gt; &lt;div class="divNumber"&gt;51.&lt;/div&gt; &lt;div class="p"&gt;&lt;span class="pN"&gt;363&lt;/span&gt;Sāvatthinidānaṃ. “Cattārome, bhikkhave, puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti. Katame cattāro? Yassa, bhikkhave, bhikkhu cīvaraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. &lt;/div&gt;&lt;/div&gt;&lt;div class="q" id="p_15A4_364"&gt; &lt;div class="p"&gt;&lt;span class="pN"&gt;364&lt;/span&gt;Yassa, bhikkhave, bhikkhu piṇḍapātaṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. &lt;/div&gt;&lt;/div&gt;&lt;div class="q" id="p_15A4_365"&gt; &lt;div class="p"&gt;&lt;span class="pN"&gt;365&lt;/span&gt;Yassa, bhikkhave, bhikkhu senāsanaṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. &lt;/div&gt;&lt;/div&gt;&lt;div class="q" id="p_15A4_366"&gt; &lt;div class="p"&gt;&lt;span class="pN"&gt;366&lt;/span&gt;Yassa, bhikkhave, bhikkhu gilānappaccayabhesajjaparikkhāraṃ paribhuñjamāno appamāṇaṃ cetosamādhiṃ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati. Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti. &lt;/div&gt;&lt;/div&gt;&lt;div class="q" id="p_15A4_367"&gt; &lt;div class="p"&gt;&lt;span class="pN"&gt;367&lt;/span&gt;Imehi ca pana, bhikkhave, catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gahetuṃ—  ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha kho asaṅkhyeyyo appameyyo mahāpuññakkhandhotveva saṅkhyaṃ gacchati. &lt;/div&gt;&lt;/div&gt;&lt;div class="q" id="p_15A4_368"&gt; &lt;div class="p"&gt;&lt;span class="pN"&gt;368&lt;/span&gt;Seyyathāpi, bhikkhave, mahāsamudde na sukaraṃ udakassa pamāṇaṃ gahetuṃ—  ‘ettakāni udakāḷhakānīti vā, ettakāni udakāḷhakasatānīti vā, ettakāni udakāḷhakasahassānīti vā, ettakāni udakāḷhakasatasahassānīti vā’, atha kho asaṅkhyeyyo appameyyo mahāudakakkhandhotveva saṅkhyaṃ gacchati; evamevaṃ kho, bhikkhave, imehi catūhi puññābhisandehi kusalābhisandehi samannāgatassa ariyasāvakassa na sukaraṃ puññassa pamāṇaṃ gahetuṃ—  ‘ettako puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattatī’ti. Atha kho asaṅkhyeyyo appameyyo mahāpuññakkhandhotveva saṅkhyaṃ gacchatīti. &lt;/div&gt;&lt;/div&gt;&lt;div class="q" id="p_15A4_369"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;369&lt;/div&gt; &lt;div class="G"&gt;Mahodadhiṃ aparimitaṃ mahāsaraṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Bahubheravaṃ ratanavarānamālayaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Najjo yathā naragaṇasaṅghasevitā,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puthū savantī upayanti sāgaraṃ.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="q" id="p_15A4_370"&gt; &lt;div class="p"&gt; &lt;table class="singleColumn"&gt; &lt;tr&gt; &lt;td&gt; &lt;div class="pN"&gt;370&lt;/div&gt; &lt;div class="G"&gt;Evaṃ naraṃ annadapānavatthadaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Seyyānisajjattharaṇassa dāyakaṃ;&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Puññassa dhārā upayanti paṇḍitaṃ,&lt;/div&gt; &lt;/td&gt; &lt;/tr&gt; &lt;tr&gt; &lt;td&gt; &lt;div class="G"&gt;Najjo yathā vārivahāva sāgaran”ti.&lt;/div&gt; &lt;/td&gt; &lt;/tr&gt; &lt;/table&gt; &lt;/div&gt;&lt;/div&gt;&lt;div class="CENTER" id="p_15A4_371"&gt;&lt;span class="pN"&gt;371&lt;/span&gt;Paṭhamaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273117" title="Go to previous page"&gt;&amp;lt;&amp;lt; 2.1 Puññābhisandavagga&lt;/a&gt;&lt;a href="javascript:void(0)" onclick="upP()" id="upL" name="273117" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="275574" title="Go to next page"&gt;2.1.2 Dutiyapuññābhisandasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
