<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/8D"&gt;8D Pāthikavaggapāḷi&lt;/a&gt; » &lt;a href="/tipitaka/8D/10"&gt;10 Saṅgītisutta&lt;/a&gt;&lt;/div&gt;&lt;div class="i"&gt;10.3 Tika&lt;/div&gt;&lt;div class=h&gt;Saṅgītisutta&lt;/div&gt;&lt;div class=h&gt;Tika&lt;/div&gt;&lt;div class="q" id="p_8D_818"&gt; &lt;div class="divNumber"&gt;305.&lt;/div&gt; &lt;div class="p"&gt;&lt;span class="pN"&gt;818&lt;/span&gt;Atthi kho, āvuso, tena bhagavatā jānatā passatā arahatā sammāsambuddhena tayo dhammā sammadakkhātā. Tattha sabbeheva saṅgāyitabbaṃ…pe…  atthāya hitāya sukhāya devamanussānaṃ. Katame tayo? &lt;/div&gt;&lt;/div&gt;&lt;div class="q" id="p_8D_819"&gt; &lt;div class="p"&gt;&lt;span class="pN"&gt;819&lt;/span&gt;Tīṇi akusalamūlāni—  lobho akusalamūlaṃ, doso akusalamūlaṃ, moho akusalamūlaṃ. (1) &lt;/div&gt;&lt;/div&gt;&lt;div class="q" id="p_8D_820"&gt; &lt;div class="p"&gt;&lt;span class="pN"&gt;820&lt;/span&gt;Tīṇi kusalamūlāni—  alobho kusalamūlaṃ, adoso kusalamūlaṃ, amoho kusalamūlaṃ. (2) &lt;/div&gt;&lt;/div&gt;&lt;div class="q" id="p_8D_821"&gt; &lt;div class="p"&gt;&lt;span class="pN"&gt;821&lt;/span&gt;Tīṇi duccaritāni—  kāyaduccaritaṃ, vacīduccaritaṃ, manoduccaritaṃ. (3) &lt;/div&gt;&lt;/div&gt;&lt;div class="q" id="p_8D_822"&gt; &lt;div class="p"&gt;&lt;span class="pN"&gt;822&lt;/span&gt;Tīṇi sucaritāni—  kāyasucaritaṃ, vacīsucaritaṃ, manosucaritaṃ. (4) &lt;/div&gt;&lt;/div&gt;&lt;div class="q" id="p_8D_823"&gt; &lt;div class="p"&gt;&lt;span class="pN"&gt;823&lt;/span&gt;Tayo akusalavitakkā—  kāmavitakko, byāpādavitakko, vihiṃsāvitakko. (5) &lt;/div&gt;&lt;/div&gt;&lt;div class="q" id="p_8D_824"&gt; &lt;div class="p"&gt;&lt;span class="pN"&gt;824&lt;/span&gt;Tayo kusalavitakkā—  nekkhammavitakko, abyāpādavitakko, avihiṃsāvitakko. (6) &lt;/div&gt;&lt;/div&gt;&lt;div class="q" id="p_8D_825"&gt; &lt;div class="p"&gt;&lt;span class="pN"&gt;825&lt;/span&gt;Tayo akusalasaṅkappā—  kāmasaṅkappo, byāpādasaṅkappo, vihiṃsāsaṅkappo. (7) &lt;/div&gt;&lt;/div&gt;&lt;div class="q" id="p_8D_826"&gt; &lt;div class="p"&gt;&lt;span class="pN"&gt;826&lt;/span&gt;Tayo kusalasaṅkappā—  nekkhammasaṅkappo, abyāpādasaṅkappo, avihiṃsāsaṅkappo. (8) &lt;/div&gt;&lt;/div&gt;&lt;div class="q" id="p_8D_827"&gt; &lt;div class="p"&gt;&lt;span class="pN"&gt;827&lt;/span&gt;Tisso akusalasaññā—  kāmasaññā, byāpādasaññā, vihiṃsāsaññā. (9) &lt;/div&gt;&lt;/div&gt;&lt;div class="q" id="p_8D_828"&gt; &lt;div class="p"&gt;&lt;span class="pN"&gt;828&lt;/span&gt;Tisso kusalasaññā—  nekkhammasaññā, abyāpādasaññā, avihiṃsāsaññā. (10) &lt;/div&gt;&lt;/div&gt;&lt;div class="q" id="p_8D_829"&gt; &lt;div class="p"&gt;&lt;span class="pN"&gt;829&lt;/span&gt;Tisso akusaladhātuyo—  kāmadhātu, byāpādadhātu, vihiṃsādhātu. (11) &lt;/div&gt;&lt;/div&gt;&lt;div class="q" id="p_8D_830"&gt; &lt;div class="p"&gt;&lt;span class="pN"&gt;830&lt;/span&gt;Tisso kusaladhātuyo—  nekkhammadhātu, abyāpādadhātu, avihiṃsādhātu. (12) &lt;/div&gt;&lt;/div&gt;&lt;div class="q" id="p_8D_831"&gt; &lt;div class="p"&gt;&lt;span class="pN"&gt;831&lt;/span&gt;Aparāpi tisso dhātuyo—  kāmadhātu, rūpadhātu, arūpadhātu. (13) &lt;/div&gt;&lt;/div&gt;&lt;div class="q" id="p_8D_832"&gt; &lt;div class="p"&gt;&lt;span class="pN"&gt;832&lt;/span&gt;Aparāpi tisso dhātuyo—  rūpadhātu, arūpadhātu, nirodhadhātu. (14) &lt;/div&gt;&lt;/div&gt;&lt;div class="q" id="p_8D_833"&gt; &lt;div class="p"&gt;&lt;span class="pN"&gt;833&lt;/span&gt;Aparāpi tisso dhātuyo—  hīnadhātu, majjhimadhātu, paṇītadhātu. (15) &lt;/div&gt;&lt;/div&gt;&lt;div class="q" id="p_8D_834"&gt; &lt;div class="p"&gt;&lt;span class="pN"&gt;834&lt;/span&gt;Tisso taṇhā—  kāmataṇhā, bhavataṇhā, vibhavataṇhā. (16) &lt;/div&gt;&lt;/div&gt;&lt;div class="q" id="p_8D_835"&gt; &lt;div class="p"&gt;&lt;span class="pN"&gt;835&lt;/span&gt;Aparāpi tisso taṇhā—  kāmataṇhā, rūpataṇhā, arūpataṇhā. (17) &lt;/div&gt;&lt;/div&gt;&lt;div class="q" id="p_8D_836"&gt; &lt;div class="p"&gt;&lt;span class="pN"&gt;836&lt;/span&gt;Aparāpi tisso taṇhā—  rūpataṇhā, arūpataṇhā, nirodhataṇhā. (18) &lt;/div&gt;&lt;/div&gt;&lt;div class="q" id="p_8D_837"&gt; &lt;div class="p"&gt;&lt;span class="pN"&gt;837&lt;/span&gt;Tīṇi saṃyojanāni—  sakkāyadiṭṭhi, vicikicchā, sīlabbataparāmāso. (19) &lt;/div&gt;&lt;/div&gt;&lt;div class="q" id="p_8D_838"&gt; &lt;div class="p"&gt;&lt;span class="pN"&gt;838&lt;/span&gt;Tayo āsavā—  kāmāsavo, bhavāsavo, avijjāsavo. (20) &lt;/div&gt;&lt;/div&gt;&lt;div class="q" id="p_8D_839"&gt; &lt;div class="p"&gt;&lt;span class="pN"&gt;839&lt;/span&gt;Tayo bhavā—  kāmabhavo, rūpabhavo, arūpabhavo. (21) &lt;/div&gt;&lt;/div&gt;&lt;div class="q" id="p_8D_840"&gt; &lt;div class="p"&gt;&lt;span class="pN"&gt;840&lt;/span&gt;Tisso esanā—  kāmesanā, bhavesanā, brahmacariyesanā. (22) &lt;/div&gt;&lt;/div&gt;&lt;div class="q" id="p_8D_841"&gt; &lt;div class="p"&gt;&lt;span class="pN"&gt;841&lt;/span&gt;Tisso vidhā—  seyyohamasmīti vidhā, sadisohamasmīti vidhā, hīnohamasmīti vidhā. (23) &lt;/div&gt;&lt;/div&gt;&lt;div class="q" id="p_8D_842"&gt; &lt;div class="p"&gt;&lt;span class="pN"&gt;842&lt;/span&gt;Tayo addhā—  atīto addhā, anāgato addhā, paccuppanno addhā. (24) &lt;/div&gt;&lt;/div&gt;&lt;div class="q" id="p_8D_843"&gt; &lt;div class="p"&gt;&lt;span class="pN"&gt;843&lt;/span&gt;Tayo antā—  sakkāyo anto, sakkāyasamudayo anto, sakkāyanirodho anto. (25) &lt;/div&gt;&lt;/div&gt;&lt;div class="q" id="p_8D_844"&gt; &lt;div class="p"&gt;&lt;span class="pN"&gt;844&lt;/span&gt;Tisso vedanā—  sukhā vedanā, dukkhā vedanā, adukkhamasukhā vedanā. (26) &lt;/div&gt;&lt;/div&gt;&lt;div class="q" id="p_8D_845"&gt; &lt;div class="p"&gt;&lt;span class="pN"&gt;845&lt;/span&gt;Tisso dukkhatā—  dukkhadukkhatā, saṅkhāradukkhatā, vipariṇāmadukkhatā. (27) &lt;/div&gt;&lt;/div&gt;&lt;div class="q" id="p_8D_846"&gt; &lt;div class="p"&gt;&lt;span class="pN"&gt;846&lt;/span&gt;Tayo rāsī—  micchattaniyato rāsi, sammattaniyato rāsi, aniyato rāsi. (28) &lt;/div&gt;&lt;/div&gt;&lt;div class="q" id="p_8D_847"&gt; &lt;div class="p"&gt;&lt;span class="pN"&gt;847&lt;/span&gt;Tayo tamā—  atītaṃ vā addhānaṃ ārabbha kaṅkhati vicikicchati nādhimuccati na sampasīdati, anāgataṃ vā addhānaṃ ārabbha kaṅkhati vicikicchati nādhimuccati na sampasīdati, etarahi vā paccuppannaṃ addhānaṃ ārabbha kaṅkhati vicikicchati nādhimuccati na sampasīdati. (29) &lt;/div&gt;&lt;/div&gt;&lt;div class="q" id="p_8D_848"&gt; &lt;div class="p"&gt;&lt;span class="pN"&gt;848&lt;/span&gt;Tīṇi tathāgatassa arakkheyyāni—  parisuddhakāyasamācāro āvuso tathāgato, natthi tathāgatassa kāyaduccaritaṃ, yaṃ tathāgato rakkheyya—  ‘mā me idaṃ paro aññāsī’ti. Parisuddhavacīsamācāro āvuso, tathāgato, natthi tathāgatassa vacīduccaritaṃ, yaṃ tathāgato rakkheyya—  ‘mā me idaṃ paro aññāsī’ti. Parisuddhamanosamācāro, āvuso, tathāgato, natthi tathāgatassa manoduccaritaṃ yaṃ tathāgato rakkheyya—  ‘mā me idaṃ paro aññāsī’ti. (30) &lt;/div&gt;&lt;/div&gt;&lt;div class="q" id="p_8D_849"&gt; &lt;div class="p"&gt;&lt;span class="pN"&gt;849&lt;/span&gt;Tayo kiñcanā—  rāgo kiñcanaṃ, doso kiñcanaṃ, moho kiñcanaṃ. (31) &lt;/div&gt;&lt;/div&gt;&lt;div class="q" id="p_8D_850"&gt; &lt;div class="p"&gt;&lt;span class="pN"&gt;850&lt;/span&gt;Tayo aggī—  rāgaggi, dosaggi, mohaggi. (32) &lt;/div&gt;&lt;/div&gt;&lt;div class="q" id="p_8D_851"&gt; &lt;div class="p"&gt;&lt;span class="pN"&gt;851&lt;/span&gt;Aparepi tayo aggī—  āhuneyyaggi, gahapataggi, dakkhiṇeyyaggi. (33) &lt;/div&gt;&lt;/div&gt;&lt;div class="q" id="p_8D_852"&gt; &lt;div class="p"&gt;&lt;span class="pN"&gt;852&lt;/span&gt;Tividhena rūpasaṅgaho—  sanidassanasappaṭighaṃ rūpaṃ, anidassanasappaṭighaṃ rūpaṃ, anidassanaappaṭighaṃ rūpaṃ. (34) &lt;/div&gt;&lt;/div&gt;&lt;div class="q" id="p_8D_853"&gt; &lt;div class="p"&gt;&lt;span class="pN"&gt;853&lt;/span&gt;Tayo saṅkhārā—  puññābhisaṅkhāro, apuññābhisaṅkhāro, āneñjābhisaṅkhāro. (35) &lt;/div&gt;&lt;/div&gt;&lt;div class="q" id="p_8D_854"&gt; &lt;div class="p"&gt;&lt;span class="pN"&gt;854&lt;/span&gt;Tayo puggalā—  sekkho puggalo, asekkho puggalo, nevasekkho nāsekkho puggalo. (36) &lt;/div&gt;&lt;/div&gt;&lt;div class="q" id="p_8D_855"&gt; &lt;div class="p"&gt;&lt;span class="pN"&gt;855&lt;/span&gt;Tayo therā—  jātithero, dhammathero, sammutithero. (37) &lt;/div&gt;&lt;/div&gt;&lt;div class="q" id="p_8D_856"&gt; &lt;div class="p"&gt;&lt;span class="pN"&gt;856&lt;/span&gt;Tīṇi puññakiriyavatthūni—  dānamayaṃ puññakiriyavatthu, sīlamayaṃ puññakiriyavatthu, bhāvanāmayaṃ puññakiriyavatthu. (38) &lt;/div&gt;&lt;/div&gt;&lt;div class="q" id="p_8D_857"&gt; &lt;div class="p"&gt;&lt;span class="pN"&gt;857&lt;/span&gt;Tīṇi codanāvatthūni—  diṭṭhena, sutena, parisaṅkāya. (39) &lt;/div&gt;&lt;/div&gt;&lt;div class="q" id="p_8D_858"&gt; &lt;div class="p"&gt;&lt;span class="pN"&gt;858&lt;/span&gt;Tisso kāmūpapattiyo—  santāvuso sattā paccupaṭṭhitakāmā, te paccupaṭṭhitesu kāmesu vasaṃ vattenti, seyyathāpi manussā ekacce ca devā ekacce ca vinipātikā. Ayaṃ paṭhamā kāmūpapatti. Santāvuso, sattā nimmitakāmā, te nimminitvā nimminitvā kāmesu vasaṃ vattenti, seyyathāpi devā nimmānaratī. Ayaṃ dutiyā kāmūpapatti. Santāvuso sattā paranimmitakāmā, te paranimmitesu kāmesu vasaṃ vattenti, seyyathāpi devā paranimmitavasavattī. Ayaṃ tatiyā kāmūpapatti. (40) &lt;/div&gt;&lt;/div&gt;&lt;div class="q" id="p_8D_859"&gt; &lt;div class="p"&gt;&lt;span class="pN"&gt;859&lt;/span&gt;Tisso sukhūpapattiyo—  santāvuso sattā uppādetvā uppādetvā sukhaṃ viharanti, seyyathāpi devā brahmakāyikā. Ayaṃ paṭhamā sukhūpapatti. Santāvuso, sattā sukhena abhisannā parisannā paripūrā paripphuṭā. Te kadāci karahaci udānaṃ udānenti—  ‘aho sukhaṃ, aho sukhan’ti, seyyathāpi devā ābhassarā. Ayaṃ dutiyā sukhūpapatti. Santāvuso, sattā sukhena abhisannā parisannā paripūrā paripphuṭā. Te santaṃyeva tusitā sukhaṃ paṭisaṃvedenti, seyyathāpi devā subhakiṇhā. Ayaṃ tatiyā sukhūpapatti. (41) &lt;/div&gt;&lt;/div&gt;&lt;div class="q" id="p_8D_860"&gt; &lt;div class="p"&gt;&lt;span class="pN"&gt;860&lt;/span&gt;Tisso paññā—  sekkhā paññā, asekkhā paññā, nevasekkhānāsekkhā paññā. (42) &lt;/div&gt;&lt;/div&gt;&lt;div class="q" id="p_8D_861"&gt; &lt;div class="p"&gt;&lt;span class="pN"&gt;861&lt;/span&gt;Aparāpi tisso paññā—  cintāmayā paññā, sutamayā paññā, bhāvanāmayā paññā. (43) &lt;/div&gt;&lt;/div&gt;&lt;div class="q" id="p_8D_862"&gt; &lt;div class="p"&gt;&lt;span class="pN"&gt;862&lt;/span&gt;Tīṇāvudhāni—  sutāvudhaṃ, pavivekāvudhaṃ, paññāvudhaṃ. (44) &lt;/div&gt;&lt;/div&gt;&lt;div class="q" id="p_8D_863"&gt; &lt;div class="p"&gt;&lt;span class="pN"&gt;863&lt;/span&gt;Tīṇindriyāni—  anaññātaññassāmītindriyaṃ, aññindriyaṃ, aññātāvindriyaṃ. (45) &lt;/div&gt;&lt;/div&gt;&lt;div class="q" id="p_8D_864"&gt; &lt;div class="p"&gt;&lt;span class="pN"&gt;864&lt;/span&gt;Tīṇi cakkhūni—  maṃsacakkhu, dibbacakkhu, paññācakkhu. (46) &lt;/div&gt;&lt;/div&gt;&lt;div class="q" id="p_8D_865"&gt; &lt;div class="p"&gt;&lt;span class="pN"&gt;865&lt;/span&gt;Tisso sikkhā—  adhisīlasikkhā, adhicittasikkhā, adhipaññāsikkhā. (47) &lt;/div&gt;&lt;/div&gt;&lt;div class="q" id="p_8D_866"&gt; &lt;div class="p"&gt;&lt;span class="pN"&gt;866&lt;/span&gt;Tisso bhāvanā—  kāyabhāvanā, cittabhāvanā, paññābhāvanā. (48) &lt;/div&gt;&lt;/div&gt;&lt;div class="q" id="p_8D_867"&gt; &lt;div class="p"&gt;&lt;span class="pN"&gt;867&lt;/span&gt;Tīṇi anuttariyāni—  dassanānuttariyaṃ, paṭipadānuttariyaṃ, vimuttānuttariyaṃ. (49) &lt;/div&gt;&lt;/div&gt;&lt;div class="q" id="p_8D_868"&gt; &lt;div class="p"&gt;&lt;span class="pN"&gt;868&lt;/span&gt;Tayo samādhī—  savitakkasavicāro samādhi, avitakkavicāramatto samādhi, avitakkaavicāro samādhi. (50) &lt;/div&gt;&lt;/div&gt;&lt;div class="q" id="p_8D_869"&gt; &lt;div class="p"&gt;&lt;span class="pN"&gt;869&lt;/span&gt;Aparepi tayo samādhī—  suññato samādhi, animitto samādhi, appaṇihito samādhi. (51) &lt;/div&gt;&lt;/div&gt;&lt;div class="q" id="p_8D_870"&gt; &lt;div class="p"&gt;&lt;span class="pN"&gt;870&lt;/span&gt;Tīṇi soceyyāni—  kāyasoceyyaṃ, vacīsoceyyaṃ, manosoceyyaṃ. (52) &lt;/div&gt;&lt;/div&gt;&lt;div class="q" id="p_8D_871"&gt; &lt;div class="p"&gt;&lt;span class="pN"&gt;871&lt;/span&gt;Tīṇi moneyyāni—  kāyamoneyyaṃ, vacīmoneyyaṃ, manomoneyyaṃ. (53) &lt;/div&gt;&lt;/div&gt;&lt;div class="q" id="p_8D_872"&gt; &lt;div class="p"&gt;&lt;span class="pN"&gt;872&lt;/span&gt;Tīṇi kosallāni—  āyakosallaṃ, apāyakosallaṃ, upāyakosallaṃ. (54) &lt;/div&gt;&lt;/div&gt;&lt;div class="q" id="p_8D_873"&gt; &lt;div class="p"&gt;&lt;span class="pN"&gt;873&lt;/span&gt;Tayo madā—  ārogyamado, yobbanamado, jīvitamado. (55) &lt;/div&gt;&lt;/div&gt;&lt;div class="q" id="p_8D_874"&gt; &lt;div class="p"&gt;&lt;span class="pN"&gt;874&lt;/span&gt;Tīṇi ādhipateyyāni—  attādhipateyyaṃ, lokādhipateyyaṃ, dhammādhipateyyaṃ. (56) &lt;/div&gt;&lt;/div&gt;&lt;div class="q" id="p_8D_875"&gt; &lt;div class="p"&gt;&lt;span class="pN"&gt;875&lt;/span&gt;Tīṇi kathāvatthūni—  atītaṃ vā addhānaṃ ārabbha kathaṃ katheyya—  ‘evaṃ ahosi atītamaddhānan’ti; anāgataṃ vā addhānaṃ ārabbha kathaṃ katheyya—  ‘evaṃ bhavissati anāgatamaddhānan’ti; etarahi vā paccuppannaṃ addhānaṃ ārabbha kathaṃ katheyya—  ‘evaṃ hoti etarahi paccuppannaṃ addhānan’ti. (57) &lt;/div&gt;&lt;/div&gt;&lt;div class="q" id="p_8D_876"&gt; &lt;div class="p"&gt;&lt;span class="pN"&gt;876&lt;/span&gt;Tisso vijjā—  pubbenivāsānussatiñāṇaṃ vijjā, sattānaṃ cutūpapāteñāṇaṃ vijjā, āsavānaṃ khayeñāṇaṃ vijjā. (58) &lt;/div&gt;&lt;/div&gt;&lt;div class="q" id="p_8D_877"&gt; &lt;div class="p"&gt;&lt;span class="pN"&gt;877&lt;/span&gt;Tayo vihārā—  dibbo vihāro, brahmā vihāro, ariyo vihāro. (59) &lt;/div&gt;&lt;/div&gt;&lt;div class="q" id="p_8D_878"&gt; &lt;div class="p"&gt;&lt;span class="pN"&gt;878&lt;/span&gt;Tīṇi pāṭihāriyāni—  iddhipāṭihāriyaṃ, ādesanāpāṭihāriyaṃ, anusāsanīpāṭihāriyaṃ. (60) &lt;/div&gt;&lt;/div&gt;&lt;div class="q" id="p_8D_879"&gt; &lt;div class="p"&gt;&lt;span class="pN"&gt;879&lt;/span&gt;Ime kho, āvuso, tena bhagavatā jānatā passatā arahatā sammāsambuddhena tayo dhammā sammadakkhātā. Tattha sabbeheva saṅgāyitabbaṃ…pe…  atthāya hitāya sukhāya devamanussānaṃ. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="272516" title="Go to previous page"&gt;&amp;lt;&amp;lt; 10.2 Duka&lt;/a&gt;&lt;a href="javascript:void(0)" onclick="upP()" id="upL" name="271678" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="272518" title="Go to next page"&gt;10.4 Catukka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
