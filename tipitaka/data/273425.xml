<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/4V"&gt;4V Cūḷavaggapāḷi&lt;/a&gt; » &lt;a href="/tipitaka/4V/6"&gt;6 Senāsanakkhandhaka&lt;/a&gt; » &lt;a href="/tipitaka/4V/6/6.3"&gt;6.3 Tatiyabhāṇavāra&lt;/a&gt;&lt;/div&gt;&lt;div class="i"&gt;6.3.8 Appamattakavissajjakasammuti&lt;/div&gt;&lt;div class=h&gt;Senāsanakkhandhaka&lt;/div&gt;&lt;div class=h&gt;Tatiyabhāṇavāra&lt;/div&gt;&lt;div class=h&gt;Appamattakavissajjakasammuti&lt;/div&gt;&lt;div class="q" id="p_4V_1440"&gt; &lt;div class="divNumber"&gt;328.&lt;/div&gt; &lt;div class="p"&gt;&lt;span class="pN"&gt;1440&lt;/span&gt;Tena kho pana samayena saṃghassa bhaṇḍāgāre appamattako parikkhāro uppanno hoti. Bhagavato etamatthaṃ ārocesuṃ. “Anujānāmi, bhikkhave, pañcahaṅgehi samannāgataṃ bhikkhuṃ appamattakavissajjakaṃ sammannituṃ—  yo na chandāgatiṃ gaccheyya, na dosāgatiṃ gaccheyya, na mohāgatiṃ gaccheyya, na bhayāgatiṃ gaccheyya, vissajjitāvissajjitañca jāneyya. Evañca pana, bhikkhave, sammannitabbo. Paṭhamaṃ bhikkhu yācitabbo, yācitvā byattena bhikkhunā paṭibalena saṃgho ñāpetabbo—  &lt;/div&gt;&lt;/div&gt;&lt;div class="q" id="p_4V_1441"&gt; &lt;div class="p"&gt;&lt;span class="pN"&gt;1441&lt;/span&gt;‘Suṇātu me, bhante, saṃgho. Yadi saṃghassa pattakallaṃ, saṃgho itthannāmaṃ bhikkhuṃ appamattakavissajjakaṃ sammanneyya. Esā ñatti. &lt;/div&gt;&lt;/div&gt;&lt;div class="q" id="p_4V_1442"&gt; &lt;div class="p"&gt;&lt;span class="pN"&gt;1442&lt;/span&gt;Suṇātu me, bhante, saṃgho. Saṃgho itthannāmaṃ bhikkhuṃ appamattakavissajjakaṃ sammannati. Yassāyasmato khamati itthannāmassa bhikkhuno appamattakavissajjakassa sammuti, so tuṇhassa; yassa nakkhamati, so bhāseyya. &lt;/div&gt;&lt;/div&gt;&lt;div class="q" id="p_4V_1443"&gt; &lt;div class="p"&gt;&lt;span class="pN"&gt;1443&lt;/span&gt;Sammato saṃghena itthannāmo bhikkhu appamattakavissajjako. Khamati saṃghassa, tasmā tuṇhī, evametaṃ dhārayāmī’”ti. &lt;/div&gt;&lt;/div&gt;&lt;div class="q" id="p_4V_1444"&gt; &lt;div class="p"&gt;&lt;span class="pN"&gt;1444&lt;/span&gt;Tena appamattakavissajjakena bhikkhunā ekā sūci dātabbā, satthakaṃ dātabbaṃ, upāhanā dātabbā, kāyabandhanaṃ dātabbaṃ, aṃsabaddhako dātabbo, parissāvanaṃ dātabbaṃ, dhammakaraṇo dātabbo, kusi dātabbā, aḍḍhakusi dātabbā, maṇḍalaṃ dātabbaṃ, aḍḍhamaṇḍalaṃ dātabbaṃ, anuvāto dātabbo, paribhaṇḍaṃ dātabbaṃ. Sace hoti saṃghassa sappi vā telaṃ vā madhu vā phāṇitaṃ vā, sakiṃ paṭisāyituṃ dātabbaṃ. Sace punapi attho hoti, punapi dātabbaṃ. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273424" title="Go to previous page"&gt;&amp;lt;&amp;lt; 6.3.7 Senāsanapaññāpakādisammuti&lt;/a&gt;&lt;a href="javascript:void(0)" onclick="upP()" id="upL" name="272117" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273426" title="Go to next page"&gt;6.3.9 Sāṭiyaggāhāpakādisammuti &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
