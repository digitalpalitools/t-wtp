<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/26Ps"&gt;26Ps Paṭisambhidāmaggapāḷi&lt;/a&gt; » &lt;a href="/tipitaka/26Ps/1"&gt;1 Mahāvagga&lt;/a&gt; » &lt;a href="/tipitaka/26Ps/1/1.3"&gt;1.3 Ānāpānassatikathā&lt;/a&gt;&lt;/div&gt;&lt;div class="i"&gt;1.3.6 Ñāṇarāsichakkaniddesa&lt;/div&gt;&lt;div class=h&gt;Mahāvagga&lt;/div&gt;&lt;div class=h&gt;Ānāpānassatikathā&lt;/div&gt;&lt;div class=h&gt;Ñāṇarāsichakkaniddesa&lt;/div&gt;&lt;div class="q" id="p_26Ps_998"&gt; &lt;div class="divNumber"&gt;183.&lt;/div&gt; &lt;div class="p"&gt;&lt;span class="pN"&gt;998&lt;/span&gt;Katamāni catuvīsati samādhivasena ñāṇāni? Dīghaṃ assāsavasena cittassa ekaggatā avikkhepo samādhi, dīghaṃ passāsavasena cittassa ekaggatā avikkhepo samādhi…pe…  vimocayaṃ cittaṃ assāsavasena cittassa ekaggatā avikkhepo samādhi, vimocayaṃ cittaṃ passāsavasena cittassa ekaggatā avikkhepo samādhi. Imāni catuvīsati samādhivasena ñāṇāni. (1) &lt;/div&gt;&lt;/div&gt;&lt;div class="q" id="p_26Ps_999"&gt; &lt;div class="p"&gt;&lt;span class="pN"&gt;999&lt;/span&gt;Katamāni dvesattati vipassanāvasena ñāṇāni? Dīghaṃ assāsaṃ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā, dīghaṃ passāsaṃ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā…pe…  vimocayaṃ cittaṃ assāsaṃ, vimocayaṃ cittaṃ passāsaṃ aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā. Imāni dvesattati vipassanāvasena ñāṇāni. (2) &lt;/div&gt;&lt;/div&gt;&lt;div class="q" id="p_26Ps_1000"&gt; &lt;div class="p"&gt;&lt;span class="pN"&gt;1000&lt;/span&gt;Katamāni aṭṭha nibbidāñāṇāni? Aniccānupassī assasaṃ yathābhūtaṃ jānāti passatīti—  nibbidāñāṇaṃ, aniccānupassī passasaṃ yathābhūtaṃ jānāti passatīti—  nibbidāñāṇaṃ…pe…  paṭinissaggānupassī assasaṃ yathābhūtaṃ jānāti passatīti—  nibbidāñāṇaṃ, paṭinissaggānupassī passasaṃ yathābhūtaṃ jānāti passatīti—  nibbidāñāṇaṃ. Imāni aṭṭha nibbidāñāṇāni. (3) &lt;/div&gt;&lt;/div&gt;&lt;div class="q" id="p_26Ps_1001"&gt; &lt;div class="p"&gt;&lt;span class="pN"&gt;1001&lt;/span&gt;Katamāni aṭṭha nibbidānulome ñāṇāni? Aniccānupassī assasaṃ bhayatupaṭṭhāne paññā nibbidānulome ñāṇaṃ, aniccānupassī passasaṃ bhayatupaṭṭhāne paññā nibbidānulome ñāṇaṃ…pe…  paṭinissaggānupassī assasaṃ bhayatupaṭṭhāne paññā nibbidānulome ñāṇaṃ, paṭinissaggānupassī passasaṃ bhayatupaṭṭhāne paññā nibbidānulome ñāṇaṃ—  imāni aṭṭha nibbidānulome ñāṇāni. (4) &lt;/div&gt;&lt;/div&gt;&lt;div class="q" id="p_26Ps_1002"&gt; &lt;div class="p"&gt;&lt;span class="pN"&gt;1002&lt;/span&gt;Katamāni aṭṭha nibbidāpaṭippassaddhiñāṇāni? Aniccānupassī assasaṃ paṭisaṅkhā santiṭṭhanā paññā nibbidāpaṭippassaddhiñāṇaṃ, aniccānupassī passasaṃ paṭisaṅkhā santiṭṭhanā paññā nibbidāpaṭippassaddhiñāṇaṃ…pe…  paṭinissaggānupassī assasaṃ paṭisaṅkhā santiṭṭhanā paññā nibbidāpaṭippassaddhiñāṇaṃ, paṭinissaggānupassī passasaṃ paṭisaṅkhā santiṭṭhanā paññā nibbidāpaṭippassaddhiñāṇaṃ—  imāni aṭṭha nibbidāpaṭippassaddhiñāṇāni. (5) &lt;/div&gt;&lt;/div&gt;&lt;div class="q" id="p_26Ps_1003"&gt; &lt;div class="p"&gt;&lt;span class="pN"&gt;1003&lt;/span&gt;Katamāni ekavīsati vimuttisukhe ñāṇāni? Sotāpattimaggena sakkāyadiṭṭhiyā pahīnattā samucchinnattā uppajjati vimuttisukhe ñāṇaṃ, vicikicchāya pahīnattā samucchinnattā uppajjati vimuttisukhe ñāṇaṃ, sīlabbataparāmāsassa…pe…  diṭṭhānusayassa, vicikicchānusayassa pahīnattā samucchinnattā uppajjati vimuttisukhe ñāṇaṃ, sakadāgāmimaggena oḷārikassa, kāmarāgasaññojanassa…pe…  paṭighasaññojanassa, oḷārikassa kāmarāgānusayassa, paṭighānusayassa pahīnattā samucchinnattā uppajjati vimuttisukhe ñāṇaṃ, anāgāmimaggena anusahagatassa kāmarāgasaññojanassa…pe…  paṭighasaññojanassa, anusahagatassa kāmarāgānusayassa, paṭighānusayassa pahīnattā samucchinnattā uppajjati vimuttisukhe ñāṇaṃ, arahattamaggena, rūparāgassa…pe…  arūparāgassa, mānassa, uddhaccassa, avijjāya, mānānusayassa, bhavarāgānusayassa, avijjānusayassa pahīnattā samucchinnattā uppajjati vimuttisukhe ñāṇaṃ. Imāni ekavīsati vimuttisukhe ñāṇāni. Soḷasavatthukaṃ ānāpānassatisamādhiṃ bhāvayato samadhikāni imāni dve ñāṇasatāni uppajjanti. (6) &lt;/div&gt;&lt;/div&gt;&lt;div class="CENTER" id="p_26Ps_1004"&gt;&lt;span class="pN"&gt;1004&lt;/span&gt;Ānāpānassatikathā niṭṭhitā.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270526" title="Go to previous page"&gt;&amp;lt;&amp;lt; 1.3.5.4 Catutthacatukkaniddesa&lt;/a&gt;&lt;a href="javascript:void(0)" onclick="upP()" id="upL" name="267829" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="267830" title="Go to next page"&gt;1.4 Indriyakathā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
