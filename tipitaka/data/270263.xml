<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/32Kv"&gt;32Kv Kathāvatthupāḷi&lt;/a&gt; » &lt;a href="/tipitaka/32Kv/3"&gt;3 Anusayapaṇṇāsaka&lt;/a&gt; » &lt;a href="/tipitaka/32Kv/3/3.3"&gt;3.3 Terasamavagga&lt;/a&gt;&lt;/div&gt;&lt;div class="i"&gt;3.3.10 Dhammataṇhānadukkhasamudayotikathā&lt;/div&gt;&lt;div class=h&gt;Anusayapaṇṇāsaka&lt;/div&gt;&lt;div class=h&gt;Terasamavagga&lt;/div&gt;&lt;div class=h&gt;Dhammataṇhānadukkhasamudayotikathā&lt;/div&gt;&lt;div class="q" id="p_32Kv_2194"&gt; &lt;div class="divNumber"&gt;681.&lt;/div&gt; &lt;div class="p"&gt;&lt;span class="pN"&gt;2194&lt;/span&gt;๐ Dhammataṇhā na dukkhasamudayoti? Āmantā. Rūpataṇhā na dukkhasamudayoti? Na hevaṃ vattabbe…pe…  dhammataṇhā na dukkhasamudayoti? Āmantā. Saddataṇhā…pe…  gandhataṇhā…pe…  rasataṇhā…pe…  phoṭṭhabbataṇhā na dukkhasamudayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2195"&gt; &lt;div class="p"&gt;&lt;span class="pN"&gt;2195&lt;/span&gt;๐ Rūpataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe…pe…  saddataṇhā…pe…  gandhataṇhā…pe…  rasataṇhā…pe…  phoṭṭhabbataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2196"&gt; &lt;div class="divNumber"&gt;682.&lt;/div&gt; &lt;div class="p"&gt;&lt;span class="pN"&gt;2196&lt;/span&gt;๐ Dhammataṇhā na dukkhasamudayoti? Āmantā. Nanu taṇhā dukkhasamudayo vutto bhagavatāti? Āmantā. Hañci taṇhā dukkhasamudayo vutto bhagavatā, no ca vata re vattabbe—  “dhammataṇhā na dukkhasamudayo”ti. Dhammataṇhā na dukkhasamudayoti? Āmantā. Nanu lobho dukkhasamudayo vutto bhagavatā, dhammataṇhā lobhoti? Āmantā. Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—  “dhammataṇhā na dukkhasamudayo”ti. &lt;/div&gt;&lt;/div&gt;&lt;div class="q" id="p_32Kv_2197"&gt; &lt;div class="divNumber"&gt;683.&lt;/div&gt; &lt;div class="p"&gt;&lt;span class="pN"&gt;2197&lt;/span&gt;๐ Dhammataṇhā lobho, na dukkhasamudayoti? Āmantā. Rūpataṇhā lobho, na dukkhasamudayoti? Na hevaṃ vattabbe…pe…  dhammataṇhā lobho, na dukkhasamudayoti? Āmantā. Saddataṇhā…pe…  gandhataṇhā…pe…  rasataṇhā…pe…  phoṭṭhabbataṇhā lobho, na dukkhasamudayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2198"&gt; &lt;div class="p"&gt;&lt;span class="pN"&gt;2198&lt;/span&gt;๐ Rūpataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe…pe…  saddataṇhā…pe…  phoṭṭhabbataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe…pe… . &lt;/div&gt;&lt;/div&gt;&lt;div class="q" id="p_32Kv_2199"&gt; &lt;div class="divNumber"&gt;684.&lt;/div&gt; &lt;div class="p"&gt;&lt;span class="pN"&gt;2199&lt;/span&gt;๐ Dhammataṇhā na dukkhasamudayoti? Āmantā. Nanu vuttaṃ bhagavatā—  “yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—  kāmataṇhā, bhavataṇhā, vibhavataṇhā”ti. Attheva suttantoti? Āmantā. Tena hi na vattabbaṃ—  “dhammataṇhā na dukkhasamudayo”ti. &lt;/div&gt;&lt;/div&gt;&lt;div class="q" id="p_32Kv_2200"&gt; &lt;div class="divNumber"&gt;685.&lt;/div&gt; &lt;div class="p"&gt;&lt;span class="pN"&gt;2200&lt;/span&gt;× Na vattabbaṃ—  “dhammataṇhā na dukkhasamudayo”ti? Āmantā. Nanu sā dhammataṇhāti? Āmantā. Hañci sā dhammataṇhā, tena vata re vattabbe—  “dhammataṇhā na dukkhasamudayo”ti. &lt;/div&gt;&lt;/div&gt;&lt;div class="CENTER" id="p_32Kv_2201"&gt;&lt;span class="pN"&gt;2201&lt;/span&gt;Dhammataṇhā na dukkhasamudayotikathā niṭṭhitā.&lt;br /&gt; Terasamo vaggo.&lt;/div&gt;&lt;div class="SUMMARY" id="p_32Kv_2202"&gt;&lt;span class="pN"&gt;2202&lt;/span&gt;&lt;span class="firstLetter"&gt;T&lt;/span&gt;assuddānaṃ&lt;/div&gt;&lt;div class="q" id="p_32Kv_2203"&gt; &lt;div class="p"&gt;&lt;span class="pN"&gt;2203&lt;/span&gt;Kappaṭṭho kappaṃ tiṭṭheyya, kappaṭṭho kusalaṃ cittaṃ na paṭilabheyya, anantarāpayutto puggalo sammattaniyāmaṃ okkameyya, niyato niyāmaṃ okkamati, nivuto nīvaraṇaṃ jahati, sammukhībhūto saṃyojanaṃ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270262" title="Go to previous page"&gt;&amp;lt;&amp;lt; 3.3.9 Dhammataṇhāabyākatātikathā&lt;/a&gt;&lt;a href="javascript:void(0)" onclick="upP()" id="upL" name="268007" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268008" title="Go to next page"&gt;3.4 Cuddasamavagga &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
