<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/3"&gt;3 Dhātuvibhaṅga&lt;/a&gt; » &lt;a href="/tipitaka/30Vbh/3/3.3"&gt;3.3 Pañhāpucchaka&lt;/a&gt;&lt;/div&gt;&lt;div class="i"&gt;3.3.1 Tika&lt;/div&gt;&lt;div class=h&gt;Dhātuvibhaṅga&lt;/div&gt;&lt;div class=h&gt;Pañhāpucchaka&lt;/div&gt;&lt;div class=h&gt;Tika&lt;/div&gt;&lt;div class="q" id="p_30Vbh_671"&gt; &lt;div class="divNumber"&gt;187.&lt;/div&gt; &lt;div class="p"&gt;&lt;span class="pN"&gt;671&lt;/span&gt;Soḷasa dhātuyo abyākatā. Dve dhātuyo siyā kusalā, siyā akusalā, siyā abyākatā. (1) &lt;/div&gt;&lt;/div&gt;&lt;div class="q" id="p_30Vbh_672"&gt; &lt;div class="p"&gt;&lt;span class="pN"&gt;672&lt;/span&gt;Dasa dhātuyo na vattabbā—  “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. Pañca dhātuyo adukkhamasukhāya vedanāya sampayuttā. Kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā. Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā. Dhammadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā, siyā na vattabbā—  “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. (2) &lt;/div&gt;&lt;/div&gt;&lt;div class="q" id="p_30Vbh_673"&gt; &lt;div class="p"&gt;&lt;span class="pN"&gt;673&lt;/span&gt;Dasa dhātuyo nevavipākanavipākadhammadhammā. Pañca dhātuyo vipākā. Manodhātu siyā vipākā, siyā nevavipākanavipākadhammadhammā. Dve dhātuyo siyā vipākā, siyā vipākadhammadhammā, siyā nevavipākanavipākadhammadhammā. (3) &lt;/div&gt;&lt;/div&gt;&lt;div class="q" id="p_30Vbh_674"&gt; &lt;div class="p"&gt;&lt;span class="pN"&gt;674&lt;/span&gt;Dasa dhātuyo upādinnupādāniyā. Saddadhātu anupādinnupādāniyā. Pañca dhātuyo siyā upādinnupādāniyā, siyā anupādinnupādāniyā. Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā. (4) &lt;/div&gt;&lt;/div&gt;&lt;div class="q" id="p_30Vbh_675"&gt; &lt;div class="p"&gt;&lt;span class="pN"&gt;675&lt;/span&gt;Soḷasa dhātuyo asaṃkiliṭṭhasaṃkilesikā. Dve dhātuyo siyā saṃkiliṭṭhasaṃkilesikā, siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5) &lt;/div&gt;&lt;/div&gt;&lt;div class="q" id="p_30Vbh_676"&gt; &lt;div class="p"&gt;&lt;span class="pN"&gt;676&lt;/span&gt;Pannarasa dhātuyo avitakkaavicārā. Manodhātu savitakkasavicārā. Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā. Dhammadhātu siyā savitakkasavicārā, siyā avitakkavicāramattā, siyā avitakkaavicārā, siyā na vattabbā—  “savitakkasavicārā”tipi, “avitakkavicāramattā”tipi, “avitakkaavicārā”tipi. (6) &lt;/div&gt;&lt;/div&gt;&lt;div class="q" id="p_30Vbh_677"&gt; &lt;div class="p"&gt;&lt;span class="pN"&gt;677&lt;/span&gt;Dasa dhātuyo na vattabbā—  “pītisahagatā”tipi, “sukhasahagatā”tipi, “upekkhāsahagatā”tipi. Pañca dhātuyo upekkhāsahagatā. Kāyaviññāṇadhātu na pītisahagatā, siyā sukhasahagatā, na upekkhāsahagatā, siyā na vattabbā—  “sukhasahagatā”ti. Dve dhātuyo siyā pītisahagatā, siyā sukhasahagatā, siyā upekkhāsahagatā, siyā na vattabbā—  “pītisahagatā”tipi, “sukhasahagatā”tipi, “upekkhāsahagatā”tipi. (7) &lt;/div&gt;&lt;/div&gt;&lt;div class="q" id="p_30Vbh_678"&gt; &lt;div class="p"&gt;&lt;span class="pN"&gt;678&lt;/span&gt;Soḷasa dhātuyo neva dassanena na bhāvanāya pahātabbā. Dve dhātuyo siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. (8) &lt;/div&gt;&lt;/div&gt;&lt;div class="q" id="p_30Vbh_679"&gt; &lt;div class="p"&gt;&lt;span class="pN"&gt;679&lt;/span&gt;Soḷasa dhātuyo neva dassanena na bhāvanāya pahātabbahetukā. Dve dhātuyo siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. (9) &lt;/div&gt;&lt;/div&gt;&lt;div class="q" id="p_30Vbh_680"&gt; &lt;div class="p"&gt;&lt;span class="pN"&gt;680&lt;/span&gt;Soḷasa dhātuyo nevācayagāmināpacayagāmino. Dve dhātuyo siyā ācayagāmino, siyā apacayagāmino, siyā nevācayagāmināpacayagāmino. (10) &lt;/div&gt;&lt;/div&gt;&lt;div class="q" id="p_30Vbh_681"&gt; &lt;div class="p"&gt;&lt;span class="pN"&gt;681&lt;/span&gt;Soḷasa dhātuyo nevasekkhanāsekkhā. Dve dhātuyo siyā sekkhā, siyā asekkhā, siyā nevasekkhanāsekkhā. (11) &lt;/div&gt;&lt;/div&gt;&lt;div class="q" id="p_30Vbh_682"&gt; &lt;div class="p"&gt;&lt;span class="pN"&gt;682&lt;/span&gt;Soḷasa dhātuyo parittā. Dve dhātuyo siyā parittā, siyā mahaggatā, siyā appamāṇā. (12) &lt;/div&gt;&lt;/div&gt;&lt;div class="q" id="p_30Vbh_683"&gt; &lt;div class="p"&gt;&lt;span class="pN"&gt;683&lt;/span&gt;Dasa dhātuyo anārammaṇā. Cha dhātuyo parittārammaṇā. Dve dhātuyo siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—  “parittārammaṇā”tipi, “mahaggatārammaṇā”tipi, “appamāṇārammaṇā”tipi. (13) &lt;/div&gt;&lt;/div&gt;&lt;div class="q" id="p_30Vbh_684"&gt; &lt;div class="p"&gt;&lt;span class="pN"&gt;684&lt;/span&gt;Soḷasa dhātuyo majjhimā. Dve dhātuyo siyā hīnā, siyā majjhimā, siyā paṇītā. (14) &lt;/div&gt;&lt;/div&gt;&lt;div class="q" id="p_30Vbh_685"&gt; &lt;div class="p"&gt;&lt;span class="pN"&gt;685&lt;/span&gt;Soḷasa dhātuyo aniyatā. Dve dhātuyo siyā micchattaniyatā, siyā sammattaniyatā, siyā aniyatā. (15) &lt;/div&gt;&lt;/div&gt;&lt;div class="q" id="p_30Vbh_686"&gt; &lt;div class="p"&gt;&lt;span class="pN"&gt;686&lt;/span&gt;Dasa dhātuyo anārammaṇā. Cha dhātuyo na vattabbā—  “maggārammaṇā”tipi, “maggahetukā”tipi, “maggādhipatino”tipi. Dve dhātuyo siyā maggārammaṇā, siyā maggahetukā, siyā maggādhipatino, siyā na vattabbā—  “maggārammaṇā”tipi, “maggahetukā”tipi, “maggādhipatino”tipi. (16) &lt;/div&gt;&lt;/div&gt;&lt;div class="q" id="p_30Vbh_687"&gt; &lt;div class="p"&gt;&lt;span class="pN"&gt;687&lt;/span&gt;Dasa dhātuyo siyā uppannā, siyā uppādino, siyā na vattabbā—  “anuppannā”ti. Saddadhātu siyā uppannā, siyā anuppannā, siyā na vattabbā—  “uppādinī”ti. Cha dhātuyo siyā uppannā, siyā anuppannā, siyā uppādino. Dhammadhātu siyā uppannā, siyā anuppannā, siyā uppādinī, siyā na vattabbā—  “uppannā”tipi, “anuppannā”tipi, “uppādinī”tipi. (17) &lt;/div&gt;&lt;/div&gt;&lt;div class="q" id="p_30Vbh_688"&gt; &lt;div class="p"&gt;&lt;span class="pN"&gt;688&lt;/span&gt;Sattarasa dhātuyo siyā atītā, siyā anāgatā, siyā paccuppannā. Dhammadhātu siyā atītā, siyā anāgatā, siyā paccuppannā, siyā na vattabbā—  “atītā”tipi, “anāgatā”tipi, “paccuppannā”tipi. (18) &lt;/div&gt;&lt;/div&gt;&lt;div class="q" id="p_30Vbh_689"&gt; &lt;div class="p"&gt;&lt;span class="pN"&gt;689&lt;/span&gt;Dasa dhātuyo anārammaṇā. Cha dhātuyo paccuppannārammaṇā. Dve dhātuyo siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—  “atītārammaṇā”tipi, “anāgatārammaṇā”tipi, “paccuppannārammaṇā”tipi. (19) &lt;/div&gt;&lt;/div&gt;&lt;div class="q" id="p_30Vbh_690"&gt; &lt;div class="p"&gt;&lt;span class="pN"&gt;690&lt;/span&gt;Siyā ajjhattā, siyā bahiddhā, siyā ajjhattabahiddhā. (20) &lt;/div&gt;&lt;/div&gt;&lt;div class="q" id="p_30Vbh_691"&gt; &lt;div class="p"&gt;&lt;span class="pN"&gt;691&lt;/span&gt;Dasa dhātuyo anārammaṇā. Cha dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. Dve dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—  “ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. (21) &lt;/div&gt;&lt;/div&gt;&lt;div class="q" id="p_30Vbh_692"&gt; &lt;div class="p"&gt;&lt;span class="pN"&gt;692&lt;/span&gt;Rūpadhātu sanidassanasappaṭighā. Nava dhātuyo anidassanaappaṭighā. Aṭṭha dhātuyo anidassanaappaṭighā. (22) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267906" title="Go to previous page"&gt;&amp;lt;&amp;lt; 3.3 Pañhāpucchaka&lt;/a&gt;&lt;a href="javascript:void(0)" onclick="upP()" id="upL" name="267906" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="269964" title="Go to next page"&gt;3.3.2 Duka &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
