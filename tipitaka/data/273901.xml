<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/12S2"&gt;12S2 Nidānavaggasaṃyuttapāḷi&lt;/a&gt; » &lt;a href="/tipitaka/12S2/1"&gt;1 Nidānasaṃyutta&lt;/a&gt; » &lt;a href="/tipitaka/12S2/1/1.2"&gt;1.2 Āhāravagga&lt;/a&gt;&lt;/div&gt;&lt;div class="i"&gt;1.2.6 Dhammakathikasutta&lt;/div&gt;&lt;div class=h&gt;Nidānasaṃyutta&lt;/div&gt;&lt;div class=h&gt;Āhāravagga&lt;/div&gt;&lt;div class=h&gt;Dhammakathikasutta&lt;/div&gt;&lt;div class="q" id="p_12S2_92"&gt; &lt;div class="divNumber"&gt;16.&lt;/div&gt; &lt;div class="p"&gt;&lt;span class="pN"&gt;92&lt;/span&gt;Sāvatthiyaṃ…  Atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca—  “‘dhammakathiko dhammakathiko’ti, bhante, vuccati. Kittāvatā nu kho, bhante, dhammakathiko hotī”ti? &lt;/div&gt;&lt;/div&gt;&lt;div class="q" id="p_12S2_93"&gt; &lt;div class="p"&gt;&lt;span class="pN"&gt;93&lt;/span&gt;“Jarāmaraṇassa ce bhikkhu nibbidāya virāgāya nirodhāya dhammaṃ deseti, ‘dhammakathiko bhikkhū’ti alaṃvacanāya. Jarāmaraṇassa ce bhikkhu nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṃvacanāya. Jarāmaraṇassa ce bhikkhu nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṃvacanāya. &lt;/div&gt;&lt;/div&gt;&lt;div class="q" id="p_12S2_94"&gt; &lt;div class="p"&gt;&lt;span class="pN"&gt;94&lt;/span&gt;Jātiyā ce bhikkhu…pe…  bhavassa ce bhikkhu…  upādānassa ce bhikkhu…  taṇhāya ce bhikkhu…  vedanāya ce bhikkhu…  phassassa ce bhikkhu…  saḷāyatanassa ce bhikkhu…  nāmarūpassa ce bhikkhu…  viññāṇassa ce bhikkhu…  saṅkhārānañce bhikkhu…  avijjāya ce bhikkhu nibbidāya virāgāya nirodhāya dhammaṃ deseti, ‘dhammakathiko bhikkhū’ti alaṃvacanāya. Avijjāya ce bhikkhu nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṃvacanāya. Avijjāya ce bhikkhu nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṃvacanāyā”ti. &lt;/div&gt;&lt;/div&gt;&lt;div class="CENTER" id="p_12S2_95"&gt;&lt;span class="pN"&gt;95&lt;/span&gt;Chaṭṭhaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="273900" title="Go to previous page"&gt;&amp;lt;&amp;lt; 1.2.5 Kaccānagottasutta&lt;/a&gt;&lt;a href="javascript:void(0)" onclick="upP()" id="upL" name="272716" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="273902" title="Go to next page"&gt;1.2.7 Acelakassapasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
