<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/18"&gt;18 Dhammahadayavibhaṅga&lt;/a&gt; » &lt;a href="/tipitaka/30Vbh/18/18.10"&gt;18.10 Tikādidassanavāra&lt;/a&gt;&lt;/div&gt;&lt;div class="i"&gt;18.10.1 Kusalattika&lt;/div&gt;&lt;div class=h&gt;Dhammahadayavibhaṅga&lt;/div&gt;&lt;div class=h&gt;Tikādidassanavāra&lt;/div&gt;&lt;div class=h&gt;Kusalattika&lt;/div&gt;&lt;div class="q" id="p_30Vbh_3214"&gt; &lt;div class="divNumber"&gt;1038.&lt;/div&gt; &lt;div class="p"&gt;&lt;span class="pN"&gt;3214&lt;/span&gt;Pañcannaṃ khandhānaṃ kati kusalā, kati akusalā, kati abyākatā…pe…  sattannaṃ cittānaṃ kati kusalā, kati akusalā, kati abyākatā? &lt;/div&gt;&lt;/div&gt;&lt;div class="q" id="p_30Vbh_3215"&gt; &lt;div class="p"&gt;&lt;span class="pN"&gt;3215&lt;/span&gt;Rūpakkhandho abyākato. Cattāro khandhā siyā kusalā, siyā akusalā, siyā abyākatā. Dasāyatanā abyākatā. Dvāyatanā siyā kusalā, siyā akusalā, siyā abyākatā. Soḷasa dhātuyo abyākatā. Dve dhātuyo siyā kusalā, siyā akusalā, siyā abyākatā. Samudayasaccaṃ akusalaṃ. Maggasaccaṃ kusalaṃ. Nirodhasaccaṃ abyākataṃ. Dukkhasaccaṃ siyā kusalaṃ, siyā akusalaṃ, siyā abyākataṃ. &lt;/div&gt;&lt;/div&gt;&lt;div class="q" id="p_30Vbh_3216"&gt; &lt;div class="p"&gt;&lt;span class="pN"&gt;3216&lt;/span&gt;Dasindriyā abyākatā. Domanassindriyaṃ akusalaṃ. Anaññātaññassāmītindriyaṃ kusalaṃ. Cattārindriyā siyā kusalā, siyā abyākatā. Cha indriyā siyā kusalā, siyā akusalā, siyā abyākatā. &lt;/div&gt;&lt;/div&gt;&lt;div class="q" id="p_30Vbh_3217"&gt; &lt;div class="p"&gt;&lt;span class="pN"&gt;3217&lt;/span&gt;Tayo kusalahetū kusalā. Tayo akusalahetū akusalā. Tayo abyākatahetū abyākatā. Kabaḷīkāro āhāro abyākato. Tayo āhārā siyā kusalā, siyā akusalā, siyā abyākatā. Cha phassā abyākatā. Manoviññāṇadhātusamphasso siyā kusalo, siyā akusalo, siyā abyākato. Cha vedanā…pe…  cha saññā…pe…  cha cetanā…pe…  cha cittā abyākatā. Manoviññāṇadhātu siyā kusalā, siyā akusalā, siyā abyākatā. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="267953" title="Go to previous page"&gt;&amp;lt;&amp;lt; 18.10 Tikādidassanavāra&lt;/a&gt;&lt;a href="javascript:void(0)" onclick="upP()" id="upL" name="267953" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270097" title="Go to next page"&gt;18.10.2 Vedanāttika &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
