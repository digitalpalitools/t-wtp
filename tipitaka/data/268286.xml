<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/17A10"&gt;17A10 Dasakanipātapāḷi&lt;/a&gt; » &lt;a href="/tipitaka/17A10/4"&gt;4 Catutthapaṇṇāsaka&lt;/a&gt; » &lt;a href="/tipitaka/17A10/4/4.2"&gt;4.2 Jāṇussoṇivagga&lt;/a&gt;&lt;/div&gt;&lt;div class="i"&gt;4.2.2 Ariyapaccorohaṇīsutta&lt;/div&gt;&lt;div class=h&gt;Catutthapaṇṇāsaka&lt;/div&gt;&lt;div class=h&gt;Jāṇussoṇivagga&lt;/div&gt;&lt;div class=h&gt;Ariyapaccorohaṇīsutta&lt;/div&gt;&lt;div class="q" id="p_17A10_1173"&gt; &lt;div class="divNumber"&gt;168.&lt;/div&gt; &lt;div class="p"&gt;&lt;span class="pN"&gt;1173&lt;/span&gt;“Ariyaṃ vo, bhikkhave, paccorohaṇiṃ desessāmi. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—  &lt;/div&gt;&lt;/div&gt;&lt;div class="q" id="p_17A10_1174"&gt; &lt;div class="p"&gt;&lt;span class="pN"&gt;1174&lt;/span&gt;“Katamā ca, bhikkhave, ariyā paccorohaṇī? Idha, bhikkhave, ariyasāvako iti paṭisañcikkhati—  ‘pāṇātipātassa kho pāpako vipāko—  diṭṭhe ceva dhamme abhisamparāyañcā’ti. So iti paṭisaṅkhāya pāṇātipātaṃ pajahati; pāṇātipātā paccorohati. &lt;/div&gt;&lt;/div&gt;&lt;div class="q" id="p_17A10_1175"&gt; &lt;div class="p"&gt;&lt;span class="pN"&gt;1175&lt;/span&gt;… ‘Adinnādānassa kho pāpako vipāko—  diṭṭhe ceva dhamme abhisamparāyañcā’ti. So iti paṭisaṅkhāya adinnādānaṃ pajahati; adinnādānā paccorohati. &lt;/div&gt;&lt;/div&gt;&lt;div class="q" id="p_17A10_1176"&gt; &lt;div class="p"&gt;&lt;span class="pN"&gt;1176&lt;/span&gt;… ‘Kāmesumicchācārassa kho pāpako vipāko…pe…  kāmesumicchācārā paccorohati. &lt;/div&gt;&lt;/div&gt;&lt;div class="q" id="p_17A10_1177"&gt; &lt;div class="p"&gt;&lt;span class="pN"&gt;1177&lt;/span&gt;… ‘Musāvādassa kho pāpako vipāko…pe…  musāvādā paccorohati. &lt;/div&gt;&lt;/div&gt;&lt;div class="q" id="p_17A10_1178"&gt; &lt;div class="p"&gt;&lt;span class="pN"&gt;1178&lt;/span&gt;… ‘Pisuṇāya vācāya kho pāpako vipāko…pe…  pisuṇāya vācāya paccorohati. &lt;/div&gt;&lt;/div&gt;&lt;div class="q" id="p_17A10_1179"&gt; &lt;div class="p"&gt;&lt;span class="pN"&gt;1179&lt;/span&gt;… ‘Pharusāya vācāya kho pāpako vipāko…pe…  pharusāya vācāya paccorohati. &lt;/div&gt;&lt;/div&gt;&lt;div class="q" id="p_17A10_1180"&gt; &lt;div class="p"&gt;&lt;span class="pN"&gt;1180&lt;/span&gt;… ‘Samphappalāpassa kho pāpako vipāko…pe…  samphappalāpā paccorohati. &lt;/div&gt;&lt;/div&gt;&lt;div class="q" id="p_17A10_1181"&gt; &lt;div class="p"&gt;&lt;span class="pN"&gt;1181&lt;/span&gt;… ‘Abhijjhāya kho pāpako vipāko…pe…  abhijjhāya paccorohati. &lt;/div&gt;&lt;/div&gt;&lt;div class="q" id="p_17A10_1182"&gt; &lt;div class="p"&gt;&lt;span class="pN"&gt;1182&lt;/span&gt;… ‘Byāpādassa kho pāpako vipāko…pe…  byāpādā paccorohati. &lt;/div&gt;&lt;/div&gt;&lt;div class="q" id="p_17A10_1183"&gt; &lt;div class="p"&gt;&lt;span class="pN"&gt;1183&lt;/span&gt;… ‘Micchādiṭṭhiyā kho pāpako vipāko diṭṭhe ceva dhamme abhisamparāyañcā’ti. So iti paṭisaṅkhāya micchādiṭṭhiṃ pajahati; micchādiṭṭhiyā paccorohati. Ayaṃ vuccati, bhikkhave, ariyā paccorohaṇī”ti. &lt;/div&gt;&lt;/div&gt;&lt;div class="CENTER" id="p_17A10_1184"&gt;&lt;span class="pN"&gt;1184&lt;/span&gt;Dutiyaṃ.&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="268285" title="Go to previous page"&gt;&amp;lt;&amp;lt; 4.2.1 Brāhmaṇapaccorohaṇīsutta&lt;/a&gt;&lt;a href="javascript:void(0)" onclick="upP()" id="upL" name="266486" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="268287" title="Go to next page"&gt;4.2.3 Saṅgāravasutta &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
