<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/30Vbh"&gt;30Vbh Vibhaṅgapāḷi&lt;/a&gt; » &lt;a href="/tipitaka/30Vbh/16"&gt;16 Ñāṇavibhaṅga&lt;/a&gt; » &lt;a href="/tipitaka/30Vbh/16/16.1"&gt;16.1 Mātikā&lt;/a&gt;&lt;/div&gt;&lt;div class="i"&gt;16.1.4 Catukkamātikā&lt;/div&gt;&lt;div class=h&gt;Ñāṇavibhaṅga&lt;/div&gt;&lt;div class=h&gt;Mātikā&lt;/div&gt;&lt;div class=h&gt;Catukkamātikā&lt;/div&gt;&lt;div class="q" id="p_30Vbh_2345"&gt; &lt;div class="divNumber"&gt;754.&lt;/div&gt; &lt;div class="p"&gt;&lt;span class="pN"&gt;2345&lt;/span&gt;Catubbidhena ñāṇavatthu—  &lt;/div&gt;&lt;/div&gt;&lt;div class="q" id="p_30Vbh_2346"&gt; &lt;div class="p"&gt;&lt;span class="pN"&gt;2346&lt;/span&gt;Kammassakatañāṇaṃ, saccānulomikaṃ ñāṇaṃ, maggasamaṅgissa ñāṇaṃ, phalasamaṅgissa ñāṇaṃ. (1) &lt;/div&gt;&lt;/div&gt;&lt;div class="q" id="p_30Vbh_2347"&gt; &lt;div class="p"&gt;&lt;span class="pN"&gt;2347&lt;/span&gt;Dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ. (2) &lt;/div&gt;&lt;/div&gt;&lt;div class="q" id="p_30Vbh_2348"&gt; &lt;div class="p"&gt;&lt;span class="pN"&gt;2348&lt;/span&gt;Kāmāvacarā paññā, rūpāvacarā paññā, arūpāvacarā paññā, apariyāpannā paññā. (3) &lt;/div&gt;&lt;/div&gt;&lt;div class="q" id="p_30Vbh_2349"&gt; &lt;div class="p"&gt;&lt;span class="pN"&gt;2349&lt;/span&gt;Dhamme ñāṇaṃ, anvaye ñāṇaṃ, pariye ñāṇaṃ, sammutiñāṇaṃ. (4) &lt;/div&gt;&lt;/div&gt;&lt;div class="q" id="p_30Vbh_2350"&gt; &lt;div class="p"&gt;&lt;span class="pN"&gt;2350&lt;/span&gt;Atthi paññā ācayāya no apacayāya, atthi paññā apacayāya no ācayāya, atthi paññā ācayāya ceva apacayāya ca, atthi paññā nevācayāya no apacayāya. (5) &lt;/div&gt;&lt;/div&gt;&lt;div class="q" id="p_30Vbh_2351"&gt; &lt;div class="p"&gt;&lt;span class="pN"&gt;2351&lt;/span&gt;Atthi paññā nibbidāya no paṭivedhāya, atthi paññā paṭivedhāya no nibbidāya, atthi paññā nibbidāya ceva paṭivedhāya ca, atthi paññā neva nibbidāya no paṭivedhāya. (6) &lt;/div&gt;&lt;/div&gt;&lt;div class="q" id="p_30Vbh_2352"&gt; &lt;div class="p"&gt;&lt;span class="pN"&gt;2352&lt;/span&gt;Hānabhāginī paññā, ṭhitibhāginī paññā, visesabhāginī paññā, nibbedhabhāginī paññā. (7) &lt;/div&gt;&lt;/div&gt;&lt;div class="q" id="p_30Vbh_2353"&gt; &lt;div class="p"&gt;&lt;span class="pN"&gt;2353&lt;/span&gt;Catasso paṭisambhidā. (8) &lt;/div&gt;&lt;/div&gt;&lt;div class="q" id="p_30Vbh_2354"&gt; &lt;div class="p"&gt;&lt;span class="pN"&gt;2354&lt;/span&gt;Catasso paṭipadā. (9) &lt;/div&gt;&lt;/div&gt;&lt;div class="q" id="p_30Vbh_2355"&gt; &lt;div class="p"&gt;&lt;span class="pN"&gt;2355&lt;/span&gt;Cattāri ārammaṇāni. (10) &lt;/div&gt;&lt;/div&gt;&lt;div class="q" id="p_30Vbh_2356"&gt; &lt;div class="p"&gt;&lt;span class="pN"&gt;2356&lt;/span&gt;Jarāmaraṇe ñāṇaṃ, jarāmaraṇasamudaye ñāṇaṃ, jarāmaraṇanirodhe ñāṇaṃ, jarāmaraṇanirodhagāminiyā paṭipadāya ñāṇaṃ. (11) &lt;/div&gt;&lt;/div&gt;&lt;div class="q" id="p_30Vbh_2357"&gt; &lt;div class="p"&gt;&lt;span class="pN"&gt;2357&lt;/span&gt;Jātiyā ñāṇaṃ…pe…  bhave ñāṇaṃ…pe…  upādāne ñāṇaṃ…pe…  taṇhāya ñāṇaṃ…pe…  vedanāya ñāṇaṃ…pe…  phasse ñāṇaṃ…pe…  saḷāyatane ñāṇaṃ…pe…  nāmarūpe ñāṇaṃ…pe…  viññāṇe ñāṇaṃ…pe…  saṅkhāresu ñāṇaṃ, saṅkhārasamudaye ñāṇaṃ, saṅkhāranirodhe ñāṇaṃ, saṅkhāranirodhagāminiyā paṭipadāya ñāṇaṃ. (12--21) Evaṃ catubbidhena ñāṇavatthu. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="270043" title="Go to previous page"&gt;&amp;lt;&amp;lt; 16.1.3 Tikamātikā&lt;/a&gt;&lt;a href="javascript:void(0)" onclick="upP()" id="upL" name="267940" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="270045" title="Go to next page"&gt;16.1.5 Pañcakamātikā &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
