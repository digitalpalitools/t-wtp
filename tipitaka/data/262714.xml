<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/36P1"&gt;36P1 Dhammānuloma (1), Tikapaṭṭhānapāḷi (1)&lt;/a&gt; » &lt;a href="/tipitaka/36P1/5"&gt;5 Upādinnattika&lt;/a&gt; » &lt;a href="/tipitaka/36P1/5/5.1"&gt;5.1 Paṭiccavāra&lt;/a&gt; » &lt;a href="/tipitaka/36P1/5/5.1/5.1.1"&gt;5.1.1 Paccayānuloma&lt;/a&gt; » &lt;a href="/tipitaka/36P1/5/5.1/5.1.1/5.1.1.1"&gt;5.1.1.1 Vibhaṅgavāra&lt;/a&gt;&lt;/div&gt;&lt;div class="i"&gt; Hetu&lt;/div&gt;&lt;div class=h&gt;Upādinnattika&lt;/div&gt;&lt;div class=h&gt;Paṭiccavāra&lt;/div&gt;&lt;div class=h&gt;Paccayānuloma&lt;/div&gt;&lt;div class=h&gt;Vibhaṅgavāra&lt;/div&gt;&lt;div class=h&gt;Hetu&lt;/div&gt;&lt;div class="q" id="p_36P1_2437"&gt; &lt;div class="divNumber"&gt;1.&lt;/div&gt; &lt;div class="p"&gt;&lt;span class="pN"&gt;2437&lt;/span&gt;Upādinnupādāniyaṃ dhammaṃ paṭicca upādinnupādāniyo dhammo uppajjati hetupaccayā—  upādinnupādāniyaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā; paṭisandhikkhaṇe upādinnupādāniyaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe paṭicca dve khandhā kaṭattā ca rūpaṃ; khandhe paṭicca vatthu, vatthuṃ paṭicca khandhā; upādinnupādāniyaṃ ekaṃ mahābhūtaṃ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca kaṭattārūpaṃ upādārūpaṃ. (1) &lt;/div&gt;&lt;/div&gt;&lt;div class="q" id="p_36P1_2438"&gt; &lt;div class="p"&gt;&lt;span class="pN"&gt;2438&lt;/span&gt;Upādinnupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  upādinnupādāniye khandhe paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_36P1_2439"&gt; &lt;div class="p"&gt;&lt;span class="pN"&gt;2439&lt;/span&gt;Upādinnupādāniyaṃ dhammaṃ paṭicca upādinnupādāniyo ca anupādinnupādāniyo ca dhammā uppajjanti hetupaccayā—  upādinnupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3) &lt;/div&gt;&lt;/div&gt;&lt;div class="q" id="p_36P1_2440"&gt; &lt;div class="p"&gt;&lt;span class="pN"&gt;2440&lt;/span&gt;Anupādinnupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  anupādinnupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ; anupādinnupādāniyaṃ ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ upādārūpaṃ. (1) &lt;/div&gt;&lt;/div&gt;&lt;div class="q" id="p_36P1_2441"&gt; &lt;div class="p"&gt;&lt;span class="pN"&gt;2441&lt;/span&gt;Anupādinnaanupādāniyaṃ dhammaṃ paṭicca anupādinnaanupādāniyo dhammo uppajjati hetupaccayā—  anupādinnaanupādāniyaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1) &lt;/div&gt;&lt;/div&gt;&lt;div class="q" id="p_36P1_2442"&gt; &lt;div class="p"&gt;&lt;span class="pN"&gt;2442&lt;/span&gt;Anupādinnaanupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  anupādinnaanupādāniye khandhe paṭicca cittasamuṭṭhānaṃ rūpaṃ. (2) &lt;/div&gt;&lt;/div&gt;&lt;div class="q" id="p_36P1_2443"&gt; &lt;div class="p"&gt;&lt;span class="pN"&gt;2443&lt;/span&gt;Anupādinnaanupādāniyaṃ dhammaṃ paṭicca anupādinnupādāniyo ca anupādinnaanupādāniyo ca dhammā uppajjanti hetupaccayā—  anupādinnaanupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3) &lt;/div&gt;&lt;/div&gt;&lt;div class="q" id="p_36P1_2444"&gt; &lt;div class="p"&gt;&lt;span class="pN"&gt;2444&lt;/span&gt;Anupādinnupādāniyañca anupādinnaanupādāniyañca dhammaṃ paṭicca anupādinnupādāniyo dhammo uppajjati hetupaccayā—  anupādinnaanupādāniye khandhe ca mahābhūte ca paṭicca cittasamuṭṭhānaṃ rūpaṃ. (1) &lt;/div&gt;&lt;/div&gt;&lt;div class="q" id="p_36P1_2445"&gt; &lt;div class="p"&gt;&lt;span class="pN"&gt;2445&lt;/span&gt;Upādinnupādāniyañca anupādinnupādāniyañca dhammaṃ paṭicca anupādinnupādāniyo dhammo uppajjati hetupaccayā—  upādinnupādāniye khandhe ca mahābhūte ca paṭicca cittasamuṭṭhānaṃ rūpaṃ. (1) &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="260668" title="Go to previous page"&gt;&amp;lt;&amp;lt; 5.1.1.1 Vibhaṅgavāra&lt;/a&gt;&lt;a href="javascript:void(0)" onclick="upP()" id="upL" name="260668" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="262715" title="Go to next page"&gt; Ārammaṇa &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
