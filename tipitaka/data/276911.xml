<xml>

<data>&lt;div class=b&gt;&lt;a href="/"&gt;Home&lt;/a&gt; » &lt;a href="/tipitaka/6D"&gt;6D Sīlakkhandhavaggapāḷi&lt;/a&gt; » &lt;a href="/tipitaka/6D/1"&gt;1 Brahmajālasutta&lt;/a&gt; » &lt;a href="/tipitaka/6D/1/1.3"&gt;1.3 Diṭṭhi&lt;/a&gt; » &lt;a href="/tipitaka/6D/1/1.3/1.3.1"&gt;1.3.1 Pubbantakappika&lt;/a&gt;&lt;/div&gt;&lt;div class="i"&gt;1.3.1.4 Amarāvikkhepavāda&lt;/div&gt;&lt;div class=h&gt;Brahmajālasutta&lt;/div&gt;&lt;div class=h&gt;Diṭṭhi&lt;/div&gt;&lt;div class=h&gt;Pubbantakappika&lt;/div&gt;&lt;div class=h&gt;Amarāvikkhepavāda&lt;/div&gt;&lt;div class="q" id="p_6D_104"&gt; &lt;div class="divNumber"&gt;61.&lt;/div&gt; &lt;div class="p"&gt;&lt;span class="pN"&gt;104&lt;/span&gt;Santi, bhikkhave, eke samaṇabrāhmaṇā amarāvikkhepikā, tattha tattha pañhaṃ puṭṭhā samānā &lt;span class="bold"&gt;vācāvikkhepaṃ āpajjanti amarāvikkhepaṃ&lt;/span&gt; catūhi vatthūhi. Te ca bhonto samaṇabrāhmaṇā kimāgamma kimārabbha amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi? &lt;/div&gt;&lt;/div&gt;&lt;div class="q" id="p_6D_105"&gt; &lt;div class="divNumber"&gt;62.&lt;/div&gt; &lt;div class="p"&gt;&lt;span class="pN"&gt;105&lt;/span&gt;Idha, bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti—  ‘ahaṃ kho &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ nappajānāmi, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ nappajānāmi. Ahañce kho pana &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ appajānanto, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ appajānanto, &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti vā byākareyyaṃ, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti vā byākareyyaṃ, taṃ mamassa musā. Yaṃ mamassa musā, so mamassa vighāto. Yo mamassa vighāto so mamassa antarāyo’ti. Iti so &lt;span class="bold"&gt;musāvādabhayā musāvādaparijegucchā&lt;/span&gt; nevidaṃ kusalanti byākaroti, na panidaṃ akusalanti byākaroti, tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ—  ‘&lt;span class="bold"&gt;evantipi me no; tathātipi me no; aññathātipi me no; notipi me no; no notipi me no&lt;/span&gt;’ti. Idaṃ, bhikkhave, paṭhamaṃ ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ. (1:&lt;span class="italic"&gt;13&lt;/span&gt;) &lt;/div&gt;&lt;/div&gt;&lt;div class="q" id="p_6D_106"&gt; &lt;div class="divNumber"&gt;63.&lt;/div&gt; &lt;div class="p"&gt;&lt;span class="pN"&gt;106&lt;/span&gt;Dutiye ca bhonto samaṇabrāhmaṇā kimāgamma kimārabbha amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha, bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti—  ‘ahaṃ kho &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ nappajānāmi, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ nappajānāmi. Ahañce kho pana &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ appajānanto, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ appajānanto, &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti vā byākareyyaṃ, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti vā byākareyyaṃ, tattha me assa chando vā rāgo vā doso vā paṭigho vā. Yattha me assa chando vā rāgo vā doso vā paṭigho vā, taṃ mamassa upādānaṃ. Yaṃ mamassa upādānaṃ, so mamassa vighāto. Yo mamassa vighāto, so mamassa antarāyo’ti. Iti so &lt;span class="bold"&gt;upādānabhayā upādānaparijegucchā&lt;/span&gt; nevidaṃ kusalanti byākaroti, na panidaṃ akusalanti byākaroti, tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ—  ‘&lt;span class="bold"&gt;evantipi me no; tathātipi me no; aññathātipi me no; notipi me no; no notipi me no&lt;/span&gt;’ti. Idaṃ, bhikkhave, dutiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ. (2:&lt;span class="italic"&gt;14&lt;/span&gt;) &lt;/div&gt;&lt;/div&gt;&lt;div class="q" id="p_6D_107"&gt; &lt;div class="divNumber"&gt;64.&lt;/div&gt; &lt;div class="p"&gt;&lt;span class="pN"&gt;107&lt;/span&gt;Tatiye ca bhonto samaṇabrāhmaṇā kimāgamma kimārabbha amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha, bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti—  ‘ahaṃ kho &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ nappajānāmi, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ nappajānāmi. Ahañce kho pana &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti yathābhūtaṃ appajānanto &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti yathābhūtaṃ appajānanto &lt;span class="smallFont"&gt;“&lt;/span&gt;idaṃ kusalan&lt;span class="smallFont"&gt;”&lt;/span&gt;ti vā byākareyyaṃ, &lt;span class="smallFont"&gt;“&lt;/span&gt;idaṃ akusalan&lt;span class="smallFont"&gt;”&lt;/span&gt;ti vā byākareyyaṃ; santi hi kho samaṇabrāhmaṇā paṇḍitā nipuṇā kataparappavādā vālavedhirūpā, te bhindantā maññe caranti paññāgatena diṭṭhigatāni, te maṃ tattha samanuyuñjeyyuṃ samanugāheyyuṃ samanubhāseyyuṃ. Ye maṃ tattha samanuyuñjeyyuṃ samanugāheyyuṃ samanubhāseyyuṃ, tesāhaṃ na sampāyeyyaṃ. Yesāhaṃ na sampāyeyyaṃ, so mamassa vighāto. Yo mamassa vighāto, so mamassa antarāyo’ti. Iti so &lt;span class="bold"&gt;anuyogabhayā anuyogaparijegucchā&lt;/span&gt; nevidaṃ kusalanti byākaroti, na panidaṃ akusalanti byākaroti, tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ—  ‘&lt;span class="bold"&gt;evantipi me no; tathātipi me no; aññathātipi me no; notipi me no; no notipi me no&lt;/span&gt;’ti. Idaṃ, bhikkhave, tatiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ. (3:&lt;span class="italic"&gt;15&lt;/span&gt;) &lt;/div&gt;&lt;/div&gt;&lt;div class="q" id="p_6D_108"&gt; &lt;div class="divNumber"&gt;65.&lt;/div&gt; &lt;div class="p"&gt;&lt;span class="pN"&gt;108&lt;/span&gt;Catutthe ca bhonto samaṇabrāhmaṇā kimāgamma kimārabbha amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha, bhikkhave, ekacco samaṇo vā brāhmaṇo vā mando hoti momūho. So &lt;span class="bold"&gt;mandattā momūhattā&lt;/span&gt; tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ—  ‘atthi paro loko’ti iti ce maṃ pucchasi, ‘atthi paro loko’ti iti ce me assa, ‘atthi paro loko’ti iti te naṃ byākareyyaṃ, ‘evantipi me no, tathātipi me no, aññathātipi me no, notipi me no, no notipi me no’ti. ‘Natthi paro loko…pe…  ‘atthi ca natthi ca paro loko…pe…  ‘nevatthi na natthi paro loko…pe…  ‘atthi sattā opapātikā…pe…  ‘natthi sattā opapātikā…pe…  ‘atthi ca natthi ca sattā opapātikā…pe…  ‘nevatthi na natthi sattā opapātikā…pe…  ‘atthi sukatadukkaṭānaṃ kammānaṃ phalaṃ vipāko…pe…  ‘natthi sukatadukkaṭānaṃ kammānaṃ phalaṃ vipāko…pe…  ‘atthi ca natthi ca sukatadukkaṭānaṃ kammānaṃ phalaṃ vipāko…pe…  ‘nevatthi na natthi sukatadukkaṭānaṃ kammānaṃ phalaṃ vipāko…pe…  ‘hoti tathāgato paraṃ maraṇā…pe…  ‘na hoti tathāgato paraṃ maraṇā…pe…  ‘hoti ca na ca hoti tathāgato paraṃ maraṇā…pe…  ‘neva hoti na na hoti tathāgato paraṃ maraṇā’ti iti ce maṃ pucchasi, ‘neva hoti na na hoti tathāgato paraṃ maraṇā’ti iti ce me assa, ‘neva hoti na na hoti tathāgato paraṃ maraṇā’ti iti te naṃ byākareyyaṃ, ‘&lt;span class="bold"&gt;evantipi me no, tathātipi me no, aññathātipi me no, notipi me no, no notipi me no&lt;/span&gt;’ti. Idaṃ, bhikkhave, catutthaṃ ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ. (4:&lt;span class="italic"&gt;16&lt;/span&gt;) &lt;/div&gt;&lt;/div&gt;&lt;div class="q" id="p_6D_109"&gt; &lt;div class="divNumber"&gt;66.&lt;/div&gt; &lt;div class="p"&gt;&lt;span class="pN"&gt;109&lt;/span&gt;Imehi kho te, bhikkhave, samaṇabrāhmaṇā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi. Ye hi keci, bhikkhave, samaṇā vā brāhmaṇā vā amarāvikkhepikā tattha tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ, sabbe te imeheva catūhi vatthūhi, etesaṃ vā aññatarena, natthi ito bahiddhā…pe…  yehi tathāgatassa yathābhuccaṃ vaṇṇaṃ sammā vadamānā vadeyyuṃ. &lt;/div&gt;&lt;/div&gt;&lt;div class="tn"&gt;&lt;div class=plcb&gt;&lt;a href="javascript:void(0)" onclick="prevP()" id="prevL" name="276910" title="Go to previous page"&gt;&amp;lt;&amp;lt; 1.3.1.3 Antānantavāda&lt;/a&gt;&lt;a href="javascript:void(0)" onclick="upP()" id="upL" name="273489" title="Go to parent page"&gt;up&lt;/a&gt;&lt;a href="javascript:void(0)" onclick="nextP()" id="nextL" name="276912" title="Go to next page"&gt;1.3.1.5 Adhiccasamuppannavāda &amp;gt;&amp;gt;&lt;/a&gt;&lt;/div&gt;&lt;/div&gt;</data>
</xml>
